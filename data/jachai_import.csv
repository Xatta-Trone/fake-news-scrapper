article_id,publisher,source,category,published_at,headline,content,label
3851,jachai.org,https://www.jachai.org/fact-checks/post-3851,politics,2023-08-22T14:38:19.000Z,GovtInfo: “শেখ হাসিনা সরকারের সাফল্য”,"বর্তমান সরকার ২০১৯ সালে গঠিত হলেও এসব বার্তায় ২০০৬ সাল, অর্থাৎ ১৭ বছরের পূর্বের উপাত্তের সাথে তুলনা করা হয়েছে। ২০০৬ সালে বাংলাদেশের অপর সংখ্যাগরিষ্ঠ দল বিএনপি দায়িত্ব ছাড়ে। ধারণা করা যায় বিএনপি সরকারের সাথে তুলনা করা জন্যই ২০০৬ সালের উপাত্ত এখানে আনা হয়েছে।

তবে ১৭ বছরের এই দীর্ঘ সময়ে জাতীয় ও বৈশ্বিক বেশ কিছু বড় বড় পরিবর্তন এসেছে। এ ছাড়াও বর্তমান সরকারের রাজনৈতিক দল ‘বাংলাদেশ আওয়ামী লীগ’ ২০০৯ সাল থেকে বিগত তিন মেয়াদে টানা সরকার গঠনের আগেও সর্বশেষ ২০০৬–২০০৮ মেয়াদে তত্ত্ববধায়ক সরকার ক্ষমতায় ছিল।

এসব বিবেচনায় ২০০৬ সালের উপাত্তের পাশাপাশি এর পরবর্তী সরকারগুলো গঠনের কাছাকাছি সময়ে প্রাপ্ত উপাত্তগুলোও এখানে তুলে ধরার চেষ্টা করেছি আমরা, যাতে সেটি উন্নয়নের ক্রমধারার কিছুটা সামগ্রিক ধারণা দেয়।

তথ্যসূত্র হিসেবে আমরা এখানে বাংলাদেশ পরিসংখ্যান ব্যুরো (বিবিএস) এর উপাত্তের পাশাপাশি সরকারের অন্যান্য সংশ্লিষ্ট প্রতিষ্ঠানের প্রদত্ত তথ্য ব্যবহার করেছি। এ ছাড়াও প্রাসঙ্গিক ক্ষেত্রে আন্তর্জাতিক সংস্থার উপাত্তগুলোও উল্লেখ করেছি।

দাবী # ১: বেকারত্বের হার

“২০০৬ সালে বেকারত্বের হার ছিল ৬.৭৭%। বর্তমান সরকারের সময়ে ২০২৩ সালে বেকারত্ব কমে গিয়ে দাঁড়িয়েছে ৩.৬%।”

— জুলাই ২৮, ২০২৩

দাবিটি: সত্য-অসত্য বিমিশ্রিত

তথ্য উৎস	২০০৫-০৬	২০১০	২০১৩	২০১৬-১৭	২০২২
বাংলাদেশ পরিসংখ্যান ব্যুরো	৪.৩%	৪.৫%	৪.৩%	৪.২%	৩.৬%
আন্তর্জাতিক শ্রম সংস্থা (আইএলও)[1]	৩.৬%	৩.৫%	৪.৪%	৪.৪%	৪.৭%
টেবিল: বাংলাদেশের বেকারত্বের হার (২০০৬–২০২২), সোর্স: বিবিএস ২০১৮[2], বিবিএস ২০২২[3] আইএলও

বার্তায় ৬.৭৭% বলায় হলেও বিবিএস এর উপাত্ত অনুযায়ী ২০০৬ সালে বেকারত্বের হার ছিল ৪.৩%। ২০২৩ সালের বেকারত্বের হারের কোনো পরিসংখ্যান পাওয়া যায়নি। তবে ২০২২ সালে প্রকাশিত সর্বশেষ পরিসংখ্যান অনুযায়ী বেকারত্বের হার ৩.৬%। যা বার্তায় উল্লেখিত উপাত্তের সাথে সামঞ্জস্য।

তবে আইএলও এর উপাত্ত মতে, বাংলাদেশের বেকারত্বের হার এখন ৪.৭%, যা ২০০৬ সালের থেকে ১.১ পয়েন্ট বেশি।

দাবী # ২: প্রাথমিক বিদ্যালয়ের সংখ্যা

“২০০৬ সালে প্রাথমিক বিদ্যালয়ের সংখ্যা ছিল মাত্র ৬৫,৬৭২টি। বর্তমান সরকারের সময়ে বৃদ্ধি পেয়ে দাঁড়িয়েছে ১,১৮,৮৯১ টি।”

— আগস্ট ৩, ২০২৩

দাবিটি: সত্য-অসত্য বিমিশ্রিত

২০০৫-০৬	২০১০	২০১৩	২০১৮	২০২১
৮২,০২০[4]	৭৮,৬৮৫[5]	১,০৬,৮৫৯[6]	১,৩৪,১৪৭[7]	১,১৮,৮৯১[8]
টেবিল: প্রাথমিক বিদ্যালয়ের সংখ্যা (২০০৬–২০২১), সোর্স: বিবিএস ২০০৮, বিবিএস ২০১১, বিবিএস ২০১৪, বিবিএস ২০২১, বিবিএস ২০২২

বিবিএস এর উপাত্ত অনুযায়ী ২০০৬ সালে মোট প্রাথমিক বিদ্যালয়ের সংখ্যা ছিল ৮২,০২০টি। বার্তায় ১৬,৩৪৮টি কম বলা হয়েছে। 

তবে ২০২১ সালের সর্বশেষ পরিসংখ্যান অনুযায়ী মোট প্রাথমিক বিদ্যালয়ের সংখ্যা ১,১৮,৮৯১টি। যা বার্তায় উল্লেখিত উপাত্তের সাথে সামঞ্জস্য।

দাবী # ৩: চা উৎপাদন

“২০০৬ সালে চা উৎপাদন ছিল ৩৯ মিলিয়ন কেজি। বর্তমান সরকারের সময়ে চা উৎপাদন বৃদ্ধি পেয়ে দাঁড়িয়েছে ৮১ মিলিয়ন কেজি।”

— আগস্ট ১১, ২০২৩

দাবিটি: অসত্য

২০০৬	২০১০	২০১৩	২০১৮	২০২২
৫৩,৪০৭[9]	৫৮,৭৬৭[10]	৬৬,২৫৯[11]	৮২,১৩৪[12]	৯৩,৮২৯[13]
টেবিল: বাংলাদেশের চা উৎপাদন, হাজার কেজি (২০০৬–২০২২), সোর্স: বাংলাদেশ চা বোর্ড

বাংলাদেশ চা বোর্ডের উপাত্ত মতে ২০০৬ সালে চা উৎপাদন ছিল ৫৩ মিলিয়ন কেজি এবং তা সর্বশেষ সম্পূর্ণ বছর ২০২২ সালে বেড়ে হয়েছে ৯৪ মিলিয়ন কেজি। কিন্তু বার্তায় এই দুটি উপাত্ত যথাক্রমে ১৪ ও ১৩ মিলিয়ন কেজি কম উল্লেখ করা হয়েছে।

দাবী # ৪: লবণ উৎপাদন

“২০০৬ সালে লবণ উৎপাদন ছিল ৮.৫৪ লক্ষ মে. টন। বর্তমান সরকারের সময়ে ২০২৩ সালে লবণ উৎপাদন দাঁড়িয়েছে ২৩.৪৮ লক্ষ মে. টন।”

— আগস্ট ১২, ২০২৩

দাবিটি: অসত্য

২০০৫-০৬	২০০৬-০৭	২০০৯-১০	২০১০-১১	২০১২-১৩	২০১৭-১৮	২০২২-২৩
১৫.৭৫	১০.৬৫	১৭.০৪	৯.৫৬	১৬.৩৪	১৪.৯৩	১৮.৩৯*
টেবিল: বাংলাদেশের লবণ উৎপাদন, লক্ষ মেট্রিক টন (২০০৫–২০২৩), *২০ এপ্রিল ২০২২ তারিখ পর্যন্ত সোর্স: বিসিক[14][15]

বাংলাদেশ ক্ষুদ্র ও কুটির শিল্প করপোরেশন (বিসিক) এর হিসাব মতে ২০০৫-০৬ ও ২০০৬-০৭ মৌসুমে লবণের উৎপাদন ৮.৫৪ লক্ষ মে. টনের বেশি ছিল। এ ছাড়া ২০২২-২৩ মৌসুমে ২০ এপ্রিল পর্যন্ত লবণের উৎপাদন দাঁড়ায় ১৮.৩৯ লক্ষ মে. টন। এ উৎপাদন দেশের গত ৬২ বছরের মধ্যে সর্বোচ্চ বলে জানিয়েছে বিসিক।

লবণের মৌসুম ধরা হয় ডিসেম্বর থেকে মে মাস পর্যন্ত। গত এপ্রিল মাসে সংস্থাটি এই মৌসুমে ২০ লক্ষ মে. টন লবণ উৎপাদন হওয়ার আশা ব্যক্ত করলেও, ২৩.৪৮ লক্ষ মে. টন উৎপাদনের কোনো তথ্য এ যাবত প্রকাশিত হয়নি।[16] এর কাছাকাছি একটি সংখ্যা (২৩ লাখ ৮৫ হাজার মে. টন) এবার লবণ উৎপাদনের লক্ষ মাত্রা হিসেবে পাওয়া যায়।[17]

দাবী # ৫: নিরাপদ পানির প্রাপ্যতা

“২০০৬ সালে নিরাপদ পানির প্রাপ্যতা ছিল মাত্র ৫৫%। বর্তমান সরকারের সময়ে ২০২৩ সালে ৪৩.৭% বৃদ্ধি পেয়ে দাঁড়িয়েছে ৯৮.৮%।”

— আগস্ট ১৩, ২০২৩

দাবিটি: সত্য-অসত্য বিমিশ্রিত

তথ্য উৎস	২০০৬	২০১০	২০১৩	২০১৮	২০২১	২০২২
জয়েন্ট মনিটরিং প্রোগ্রাম (জেএমপি)[18]	৫৫.১৮%	৫৫.০১%	৫৫.৬৭%	৫৭.৭২%	৫৯.১৩%	৫৯.১১%
টেবিল: বাংলাদেশের নিরাপদ পানির প্রাপ্যতা (২০০৬–২০২২), সোর্স: জেএমপি

বিশ্ব স্বাস্থ্য সংস্থা ও ইউনিসেফ এর জয়েন মনিটরিং প্রোগ্রাম (জেএমপি) এর তথ্য মতে, ২০০৬ সালে নিরাপদ পানির প্রাপ্যতা ছিল ৫৫%। এ ছাড়া গত বছরের জরিপ অনুযায়ী সেটি বৃদ্ধি পেয়ে দাঁড়ায় ৫৯.১১% এ।

সরকার থেকে প্রেরিত বার্তায় ২০০৬ সালের উপাত্ত সঠিক হলেও সর্বশেষ উপাত্তটি সঠিক নয়। এ ছাড়া ৫৫% এর ৪৩.৭% বৃদ্ধি হলে সেটি দাঁড়ায় ৫৫.২৪%, ৯৮.৮% নয়। তাই প্রদত্ত উপাত্ত গানিতিকভাবেও ভুল।

দাবী # ৬: মাতৃমৃত্যুর হার

“২০০৬ সালে মাতৃ মৃত্যুর হার ছিল (প্রতি লাখে) ৩৭০ জন। বর্তমান সরকারের সময়ে তা কমে মাতৃ মৃত্যুর হার দাঁড়িয়েছে ১৬১ জন।”

— আগস্ট ১৬, ২০২৩

দাবিটি: অসত্য

২০০৬	২০১০	২০১৩	২০১৮	২০২১	২০২২
৩৩৭	২১৬	১৯৭	১৬৯	১৬৮	১৫৬
টেবিল: বাংলাদেশের মাতৃমৃত্যুর হার (প্রতি লাখে) (২০০৬–২০২২), সোর্স: বিবিএস ২০২২[19], বিবিএস ২০০৬[20]

বাংলাদেশ পরিসংখ্যান ব্যুরো (বিবিএস) এর তথ্যমতে, ২০০৬ সালে মাতৃমৃত্যুর হার ছিল লাখে ৩৩৭ জন, যা ২০২২ সালের সর্ব শেষ পরিসংখ্যানে কমে এসে দাঁড়ায় ১৫৬ জনে।

সরকারি বার্তায় পাঠানো উপাত্তে বছরগুলোতে যথাক্রমে ৩৩ জন ও ৫ জন বেশি উল্লেখ করা হয়েছে।

অনলাইনে চলমান বিভিন্ন প্রাসঙ্গিক বিষয় নিয়ে আপনার গঠনমূলক পর্যবেক্ষন কিংবা অভিমত আমাদের কাছে পাঠাতে পারেন। আমরা তা আমাদের ওয়েবসাইটে প্রকাশ করবো। আমাদের পাঠাতে হবে jachai.team@gmail.com-এই ঠিকানায়। অথবা যাচাই-এর ফেসবুক পেইজ-এ সরাসরি পাঠিয়ে দিতে পারেন।",0
3663,jachai.org,https://www.jachai.org/fact-checks/post-3663,fake-news,2021-08-30T09:16:23.000Z,শেখ হাসিনা বিশ্বের সবচেয়ে নিকৃষ্ট প্রধানমন্ত্রী নির্বাচিত?,"গুজবের উৎপত্তি

মে ৩০, ২০১৮ তারিখে rpolitician.com নামক একটি ব্যক্তিগত ওয়েবসাইট “শেখ হাসিনা কে পৃথিবীর সবচেয়ে নিকৃষ্ট শাসক হিসাবে চিহ্নিত করেছে ‘দ্যা স্ট্যাটিস্টিক্স ইন্টারন্যাশনাল’” — শিরোনামে একটি পোস্ট প্রকাশ করে। প্রায় একই সাথে nationalistview.com নামক আরেকটি ওয়েবসাইটে “দ্য স্ট্যাটিস্টিক্স ইন্টারন্যাশনালে’র রিপোর্ট : শেখ হাসিনা বিশ্বের সবচেয়ে নিকৃষ্ট শাসক” শিরোনামে একটি প্রবন্ধ প্রকাশ করে। নিউজ দুটি হুবহু একই রকম। এগুলোতে বলা হয়—

“বিশ্বের সবচেয়ে নিকৃষ্ট শাসক হিসেবে প্রথম হয়েছেন প্রধানমন্ত্রী শেখ হাসিনা। সম্প্রতি সিঙ্গাপুরভিত্তিক আন্তর্জাতিক গবেষণা সংস্থা ‘দ্যা স্ট্যাটিস্টিক্স ইন্টারন্যাশনাল’ এর জরিপে শেখ হাসিনা বিশ্বের সবচেয়ে নিকৃষ্ট শাসক বিবেচিত হয়েছেন। নিকৃষ্ট শাসক হিসেবে দ্বিতীয় হয়েছেন যুদ্ধবিধ্বস্ত সিরিয়ার প্রেসিডেন্ট বাসার আল আসাদ এবং তৃতীয় নর্থ কোরিয়ার প্রেসিডেন্ট কিম জং উন।”

rpolitician.com এর ডেটা অনুযায়ী এই লেখাটি আড়াই লক্ষের উপর ভিউ পেয়েছে।

এ লেখা দুটি প্রায় তিন বছর আগে প্রকাশিত হলেও, এই বছর ২০২১ সালের মার্চ মাসের আগে পর্যন্ত এই বিষয়টি তেমন আলোচিত হয়নি। এই বছর মার্চ মাসের শেষের দিকে ফেসবুকে একাধিক পোস্টে দাবী করা হয়, “পৃথিবীর সবচেয়ে নিকৃষ্ট প্রধানমন্ত্রী কে” লিখে গুগলে সার্চ করলে বাংলাদেশের প্রধানমন্ত্রী শেখ হাসিনার নাম প্রদর্শন করে।

স্ক্রিনশট সহ ফেসবুকে গুগলের সার্চ রেজাল্ট শেয়ার করে অনেকে।

বিগত কয়েক মাসে গড়ে ১০ হাজার বারেরও বেশী “পৃথিবীর সবচেয়ে নিকৃষ্ট প্রধানমন্ত্রী কে” লিখে গুগলে সার্চ করা হয়েছে। যার প্রথম রেজাল্ট হিসেবে rpolitician.com এ প্রকাশিত লেখাটি প্রদর্শিত হচ্ছে।

লেখাটিতে আরও উল্লেখ করা হয়—

‘দ্যা স্ট্যাটিস্টিক্স ইন্টারন্যাশনাল’ এর জরিপে নির্বাচন পদ্ধতি, নাগরিকদের গণতান্ত্রিক অধিকার, বিচার বিভাগের স্বাধীনতা, আইনের শাসন, বাক ও ব্যক্তি স্বাধীনতা এবং নাগরিকদের জীবন ও সম্পদের নিরাপত্তা বিষয় বিশ্লেষণের পর বিশ্বের নিকৃষ্ট শাসক হিসেবে সরকার প্রধানদের নিয়ে এই মূল্যায়নধর্মী রিপোর্টটি করা হয়।

সত্যতা যাচাই

দ্যা স্ট্যাটিস্টিক্স ইন্টারন্যাশনাল নামক কথিত গবেষণা প্রতিষ্ঠানটি একটি অস্তিত্বহীন কাল্পনিক সংস্থা। আলোচিত লেখাটিতে এটিকে সিঙ্গাপুরভিত্তিক আন্তর্জাতিক খ্যাতি সম্পন্ন গবেষণা সংস্থা বলে দাবি করা হলেও, ইন্টারনেটে এই প্রতিষ্ঠানের নামে কোনো ওয়েবসাইট কিংবা অন্য কোনো গবেষণায় প্রতিষ্ঠানটির উল্লেখ পাওয়া যায়নি।

এছাড়াও উল্লেখিত লেখা অনুযায়ী, এ জরিপে দ্বিতীয় হয়েছেন সিরিয়ার প্রেসিডেন্ট বাসার আল আসাদ এবং তৃতীয় নর্থ কোরিয়ার প্রেসিডেন্ট কিম জং উন। কিন্তু এই ব্যাপারেও কোনো উল্লেখ নির্ভরযোগ্য সংবাদ মাধ্যমে পাওয়া যায়নি।

আলোচ্য কাল্পনিক গবেষণা প্রতিষ্ঠানটির নাম ব্যবহার করে ২০১৮ সালের মার্চ মাসে কিছু নিউজপোর্টাল “শেখ হাসিনা বিশ্বের দ্বিতীয় সেরা প্রধানমন্ত্রী নির্বাচিত” শিরোনামে একটি বানোয়াট সংবাদ প্রকাশ করে।

সেই বছর মন্ত্রীপরিষদ সচিব শফিউল আলম সাংবাদিক ব্রিফিংয়ে সংবাদটির উল্লেখ করে মন্ত্রীসভার পক্ষ থেকে প্রধানমন্ত্রীকে আন্তরিক শুভেচ্ছা ও অভিনন্দন জ্ঞাপন করেন। ব্রিফিংয়ে এ সম্পর্কে তার পুরো বক্তব্যই ছিলো একটি বেনামী নিউজপোর্টালে প্রকাশিত সংবাদের হুবহু নকল।

এরপরপরই প্রায় সব জাতীয় সংবাদ মাধ্যম মন্ত্রীপরিষদ সচিবের বক্তব্য অনুযায়ী সংবাদ প্রকাশ করে এবং শেখ হাসিনা বিশ্বের দ্বিতীয় সেরা প্রধানমন্ত্রী হওয়ার খবরটি ভাইরাল হয়ে যায়। সরকার দলীয় বিভিন্ন সংস্থা সেই বছর আনন্দ মিছিলও বের করে।

শেখ হাসিনা বিশ্বের ‘দ্বিতীয় সেরা প্রধানমন্ত্রী’ মনোনীত হওয়ায় খবর প্রকাশে বাংলাদেশ ছাত্রলীগ আনন্দ মিছিল বের করে। সূত্র: দৈনিক ইত্তেফাক

ছাড়াও সেই বছর এই ধরণের অসংখ্য বেনামী সংস্থা ও ব্যক্তির নাম দিয়ে প্রধানমন্ত্রী শেখা হাসিনার সম্পর্কে বানোয়াট সংবাদ প্রকাশ করা হয়।

পৃথিবীর সবচেয়ে নিকৃষ্ট প্রধানমন্ত্রী কে?

প্রধানমন্ত্রী শেখ হাসিনাসহ বিশ্বের অন্যান্য প্রধানমন্ত্রীর নাম সম্বলিত এমন কোনো তালিকা কখনো কোনো প্রতিষ্ঠিত গবেষণা সংস্থা বের করেনি। rpolitician.com ও nationalistview.com এই দুইটি ওয়েবসাইটের অন্যান্য লেখাগুলো পর্যালোচনা করে দেখা যায় সেসব মূলত আওয়ামী লীগ বিরোধী চিন্তাধারা পক্ষীয়। এর থেকে ধারণা করা যায়, “দ্য স্ট্যাটিস্টিক্স ইন্টারন্যাশনালে’র রিপোর্ট : শেখ হাসিনা বিশ্বের সবচেয়ে নিকৃষ্ট শাসক” মূলত ব্যঙ্গরসাত্মক (Satirical) প্রবন্ধ। এতে মূলত ২০১৮ সালে বিভিন্ন বেনামী প্রতিষ্ঠানের নাম দিয়ে প্রধানমন্ত্রী শেখ হাসিনা সম্পর্কে ভাইরাল বানোয়াট সংবাদগুলোর কটাক্ষ করা হয়েছে।

তাদের লেখাতে উল্লেখ করা হয়—

দ্যা স্ট্যাটিস্টিক্স ইন্টারন্যাশনাল’ এর এই রিপোর্ট সম্পর্কে অর্থমন্ত্রী ডক্টর আবুল মাল আবুল মুহিতকে প্রশ্ন করা হলে তিনি বলেন, ‘আই হ্যাভ সিন দ্যা রিপোর্ট, ইট ইজ টোট্যালি বোগাস এন্ড রাবিশ’, ‘আই উইল রেইজ দ্যা ইস্যু ইন নেক্সট ক্যাবিনেট মিটিং’ । আদৌ এ ধরণের কোনো প্রতিষ্ঠানের অস্তিত্ব রয়েছে কিনা এ নিয়েও তিনি প্রশ্ন তুলেন।

এটিও সাবেক অর্থমন্ত্রী ডক্টর আবুল মাল আবুল মুহিতকে নিয়ে করা কাল্পনিক উল্লেখ। যা ভাষাগত বিবেচনায় ব্যঙ্গাত্মক ধর্মী।

গুগলে অনুসন্ধান করলে কেন বাংলাদেশের প্রধানমন্ত্রীর ছবি প্রদর্শিত হচ্ছে?

“পৃথিবীর সবচেয়ে নিকৃষ্ট প্রধানমন্ত্রী কে” লিখে গুগলে অনুসন্ধান করলে শেখ হাসিনার ছবি প্রদর্শনের ব্যাখ্যা জানা যাবে Quora ওয়েবসাইটে ‘যাচাই’ এর উত্তর থেকে।",0
3591,jachai.org,https://www.jachai.org/fact-checks/post-3591,fake-news,2021-08-28T09:39:02.000Z,শিশুর শরীরে হঠাৎ করে গজাচ্ছে ‘পশুর’ লোম?,"গুজবের উৎপত্তি

বিগত কয়েক মাস ধরে সময়সময়ে এই শিরোনামে সংবাদ প্রকাশিত হয়ে আসছে বিভিন্ন বেনামী নিউজপোর্টালে। সংবাদে চাঁপাইনবাবগঞ্জ জেলায় তাসফিয়া নামক সাড়ে তিন বছর বয়সী শিশুর গায়ে ‘পশুর’ লোম উঠছে এমন একটি খবর প্রকাশ করা হয়।

DailyNews96.com নামক একটি বেনামী নিউজপোর্টাল সংবাদটি প্রকাশ করে। পরবর্তীতে তা নামিয়ে ফেলে নিউজপোর্টালটি।
সত্যতা যাচাই

প্রায় এক বছর ধরে হুবহু কপি-পেস্ট করে একাধিক তথাকথিত নিউজপোর্টাল সংবাদটি প্রকাশ করে আসছে। যেখানে একবছরের অধিক সময় পার হয় গেলেও শিশুর বয়সের উল্লেখ রয়েছে “সাড়ে তিন বছর” এবং সাম্প্রতিক কোনো তথ্য প্রদান করা হয়নি সংবাদগুলোতে।

এই বিষয়ের ২ বছর পূর্বের একটি সংবাদের অস্তিত্ব পাওয়া যায়। দৈনিক ইত্তেফাকের ২৫ আগস্ট ২০১৯ তারিখের সংবাদে উল্লেখ—

“চাঁপাইনবাবগঞ্জে বিরল রোগে আক্রান্ত দরিদ্র পরিবারে সাড়ে তিন বছরের শিশু কন্যা তাসফিয়া জাহান মুনিরা। তার বাবা দিনমজুর মাসুদুজ্জামান মামুন। বাড়ি নাচোল বনবিভাগের পাশে গোডাউন পাড়া।

শিশু তাসফিয়া জন্মের পর থেকেই তার শরীরের লম্বা লম্বা পশম দেখা যায়। দিন যতই গড়াচ্ছে পশমগুলিও বাড়তে বাড়তে পশুর মতো দেখা যাচ্ছে। শিশু তাসফিয়ার শরীরের পিঠের ছোট্ট একটি টিউমার থেকে এটির উৎপত্তি বলে তাসফিয়ার মা তানজিলা খাতুন জানান।”

এই বিষয়ে সেই বছর সেপ্টেম্বর মাসে বিবিসি বাংলায় প্রকাশিত একটি ভিডিও পাওয়া যায়।

এই সংবাদ প্রকাশের প্রায় দুই মাস পর নভেম্বর ১, ২০১৯ তারিখে চ্যানেল২৪ এর সংবাদে উল্লেখ করা হয়—

“বঙ্গবন্ধু শেখ মুজিব মেডিকেল বিশ্ববিদ্যালয়ে তার প্রথম অস্ত্রোপচার সম্পন্ন হয়েছে। চিকিৎসকরা বলছেন, আরো কয়েকটি অস্ত্রোপচার ও সঠিক চিকিৎসা পেলে পুরোপুরি সুস্থ হয়ে উঠবে তাসফিয়া।”

Position Not Set

অর্থাৎ, সংবাদটি পুরনো হলেও বিরল একটি প্রেক্ষাপটের হওয়ায় শুধুমাত্র ক্লিক পাওয়ার জন্য প্রায় দুই বছর পরেও একই সংবাদ একই তথ্যে বারবার প্রকাশিত হয়ে আসছে। এছাড়াও শিরোনামে ‘হঠাৎ’ করে সমস্যাটি হচ্ছে বলা হলেও, এটি তাসফিয়ার জন্মগত সমস্যা বলে জানা যায়।

হাইপারট্রাইকোসিস কী?

তাসফিয়ার রোগের নাম হাইপারট্রাইকোসিস (Hypertrichosis)। এই রোগে শরীরের কোনো স্থানে অতিরিক্ত লোম গজায়, যা কোনো রোগের নির্দিষ্ট বয়সের জন্য স্বাভাবিক নয়। এটি সারা শরীরেও হতে পারে আবার বিচ্ছিন্নভাবে এক বা একাধিক স্থানেও হতে পারে। এটি রোগ জন্ম থেকেই কারো হতে পারে, আবার নির্দিষ্ট একটি বয়সেও এসে হতে পারে।[1]

বাংলাদেশের গাইবান্ধায় এই রোগে আক্রান্ত আরেকটি শিশুর খোঁজ পাওয়া যায় সোশ্যাল মিডিয়ার একটি ভিডিওতে।

জন্মগত হাইপারট্রাইকোসিস, যেটি তাসফিয়ার হয়েছে, সেটি জেনিটিক সমস্যা থেকে হয় বলে বিশ্বাস করা হয়। জন্মগত হাইপারট্রাইকোসিসের সাধারণত কোনো চিকিৎসা নেই।",0
3541,jachai.org,https://www.jachai.org/fact-checks/post-3541,fake-news,2021-08-25T15:55:06.000Z,বিসিবি না চাইলেও ‘বিদায়’ জানিয়ে দিলেন সাকিব?,"গুজবের উৎপত্তি

আগস্টের ২০ তারিখে Songrami71 নামক একটি বেনামী নিউজ পোর্টাল থেকে “বিসিবি না চাইলেও বিদায় জানিয়ে দিলেন সাকিব” শিরোনামে একটি সংবাদ প্রকাশ করা হয়। বাংলাদেশ ভিত্তিক খেলাধুলা বিষয়ক একাধিক বানামী ফেসবুক পেইজ থেকে এই সংবাদের লিংক শেয়ার করা হয়। Songrami71-এ প্রকাশিত সংবাদটিতে প্রায় সাড়ে ৭ হাজারের মতো লাইক, কমেন্ট ও শেয়ার পায়।

পরবর্তীতে আরও একাধিক নিউজ পোর্টাল সংবাদটির শিরোনাম ও লেখা হুবহু কপি-পেস্ট করে প্রকাশ করে।

সত্যতা যাচাই

সংবাদের ভিতরের লেখায় দেখা যায় সেখানে বাংলাদেশের ক্রিকেট টিমের অলরাউন্ডার সাকিব আল হাসানের নিজের ক্রিকেট ক্যারিয়ার নিয়ে কিছু বক্তব্য রয়েছে। তবে এই লেখা থেকে এটি স্পষ্ট না যে কাকে বিদায় জানিয়ে দিয়েছেন সাকিব।

সংবাদের ভিতরের লেখাগুলো খোঁজ করলে সেটির হুবহু মিল পাওয়া যায় ঠিক একদিন আগে, আগস্ট ১৯ তারিখে, দৈনিক যুগান্তর সহ আরও কিছু অনলাইন নিউজ পোর্টালে প্রকাশিত প্রতিবেদনের সাথে; যার কয়েকটির শিরোনাম হচ্ছে, “কত দিন খেলবেন, জানালেন সাকিব”, “ক্যারিয়ারের কবে ইতি টানবেন তা জানালেন সাকিব!”।

আলোচ্য শিরোনামটি আরও একটু খোঁজ করলে সেটির অস্তিত্ব খুঁজে পাওয়া যায় ৬ মাস পূর্বের একটি সংবাদে।

ফেব্রুয়ারি ৯, ২০২১ তারিখে প্রকাশিত “বিসিবি না চাইলেও বিদায় জানিয়ে দিলেন সাকিব” শিরোনামের সংবাদটি প্রকাশিত হয় Sportshour24 নামক একটি নিউজ পোর্টালে। এই সংবাদে উল্লেখ করা হয়—

ওয়েস্ট ইন্ডিজ সিরিজ শেষে আগামী মাসের শেষের দিকে নিউজিল্যান্ড সফরে যাবে বাংলাদেশ দল।

তবে সন্তানসম্ভবা স্ত্রীর পাশে থাকতে নিউজিল্যান্ড সফর থেকে ছুটি চেয়েছেন সাকিব। বাংলাদেশ ক্রিকেট বোর্ডের (বিসিবি) ক্রিকেট অপারেশন্স কমিটির চেয়ারম্যান আকরাম খান গণমাধ্যমকে এ তথ্য জানিয়েছেন। ঢাকা টেস্টে সাকিবের না থাকার বিষয়টিও নিশ্চিত করেছেন তিনি।

অর্থাৎ, এই সংবাদে বিদায় মানে এই বছর মার্চে অনুষ্ঠিত বাংলাদেশ-নিউজিল্যান্ড সিরিজ ২০২১-এ সাকিব আল হাসান এর অংশগ্রহণ না করানোকে বুঝানো হয়েছে।

এছাড়াও একই শিরোনামে আরও কিছু নিউজপোর্টাল সংবাদগুলো কপি-পেস্ট করে সংবাদ হিসেবে শেয়ার করে। তবে অদ্ভুত বিষয় হচ্ছে এবারও এই একই নিউজপোর্টালটি একই শিরোনামে সাকিবের ক্যারিয়ার বিষয়ক এই আলাপচারিতাটি প্রকাশ করে।

তবে এই সংবাদের শিরোনাম হুবহু ব্যবহার করলেও আলোচ্য কপি-পেস্ট করা সংবাদের প্রতিবেদনে বিসিবির কোনো উল্লেখ নেই। তাই ধরে নেওয়া যায়, শুধুমাত্র ক্লিকবেট তথা বিভ্রান্তিকর শিরোনামের মাধ্যমে ট্রাফিক ও এঙ্গেইজমেন্ট পাওয়ার জন্যই এরকম শিরোনাম ব্যবহার করা হয়েছে; যার সাথে মূল সংবাদের কোনো সম্পর্ক খুঁজে পাওয়া যায় না।",0
3487,jachai.org,https://www.jachai.org/fact-checks/post-3487,fauxtography,2021-08-25T10:53:59.000Z,সিলেটে পুলিশ কর্মকর্তার বাড়ি থেকে পুঁতে রাখা ১০ তরুণীর লাশ উদ্ধার?,"গুজবের উৎপত্তি

আগস্ট ২১ তারিখে একাধিক বেনামী নিউজপোর্টাল থেকে “পুলিশ কর্মকর্তার বাড়ি থেকে পুঁতে রাখা ১০ তরুণীর লাশ উদ্ধার!” শিরোনামে সংবাদ প্রকাশ করা হয়। সংবাদের ছবিতে দেখা যায় বাংলাদেশ পুলিশের ইউনিফর্ম পরিহিত কিছু পুলিশ মাথায় হেলমেট পরিহিত একজন ব্যক্তিকে ধরে নিয়ে যাচ্ছে। ইনসেটে একজন পুলিশ কর্মকর্তার ছবি সংযুক্ত করা হয়।

DailyBBC24.com নামক একটি বেনামী নিউজপোর্টালে সংবাদটি প্রকাশিত হয়।

অপর কিছু নিউজপোর্টাল সংবাদের শিরোনামে উল্লেখ করে ঘটনাটি বাংলাদেশের সিলেট বিভাগের।

কাগজ কলম নামক এই নিউজ পোর্টালে ঘটনাটি সিলেটের বলে উল্লেখ করা হয়।

সংবাদগুলো বিভিন্ন গ্রুপ ও ফেসবুক প্রোফাইলে কপি-পেস্ট ও শেয়ারের মাধ্যমে ভাইরাল হয়ে যায়। এই সংবাদগুলোর কোনকোনোটির লিংক ফেসবুকে ১ থেকে ৩ হাজারের উপর লাইক, কমেন্ট ও শেয়ার পায়।

সত্যতা যাচাই

সংবাদের শিরোনাম ও সংযুক্ত ছবিতে ঘটনাটি বাংলাদেশের বলে ধারণা দেওয়া হলেও সংবাদের ভিতরে দেখা যায় সংবাদটি মূলত মধ্য আমেরিকার দেশ এল সালভাদর-এর। শিরোনামে ১০ তরুণীর কথা বলা হলেও, সংবাদের ভিতরে দেখা যায় “সাত নারী ও তিন শিশু”-এর উল্লেখ। এই সংক্রান্ত সংবাদ প্রায় তিন মাস পূর্বে মে মাসের ১৬ তারিখে যুগান্তর ও বাংলা ট্রিবিউনে প্রকাশিত হয়।

দৈনিক যুগান্তরে “এল সালভাদরে পুলিশ কর্মকর্তার বাড়ি থেকে পুঁতে রাখা ১০ লাশ উদ্ধার” শিরোনামে একটি সংবাদ প্রকাশ করা হয়।

যুগান্তরের প্রতিবেদন থেকে জানা যায়—

দেশটির অ্যাটর্নি জেনারেলের দপ্তর জানায়, ৫১ বছর বয়সি হুগো ওসোরিও চাভেজ ওসোরিও নামে ওই পুলিশ কর্মকর্তার বিরুদ্ধে ধর্ষণ ও ১৩টি খুনের মামলার তদন্ত চলছে।

…

নিহতদের মধ্যে সাত বছরের এক মেয়েশিশু এবং ২ ও ৯ বছরের দুই ছেলেশিশু রয়েছে। ওই পুলিশ কর্মকর্তার বাড়ি থেকে আরও সাতটি কবরে পাওয়া লাশের বিষয়েও তদন্ত করে দেখা হচ্ছে। ওই এলাকার অন্তত ২৫ জন নিখোঁজ আছেন।

এই খবরের সূত্র হিসেবে আলজাজিরাকে উল্লেখ করা হয়। আলজাজিরায় মে ১৫ তারিখে এই সংক্রান্ত একটি সংবাদ খুঁজে পাওয়া যায়।

ছবির সত্যতা: রিমান্ডে ডিবির বরখাস্ত ৫ কর্মকর্তা

বেনামী পোর্টালগুলোর সংবাদে সংযুক্ত ছবিটি বাংলাদেশের হলেও সংবাদের ঘটনাটির সাথে এর সম্পর্ক নেই। ছবিটি খোঁজ করা হলে সেটি প্রায় দুই সপ্তাহ আগে বাংলাদেশের ফেনী জেলার পৃথক একটি সংবাদে খুঁজে পাওয়া যায়।

সংবাদে উল্লেখ করা হয়, আগস্ট ৮ তারিখে ফেনী জেলা গোয়েন্দা পুলিশের (ডিবি) একটি দল, ঢাকা-চট্টগ্রাম মহাসড়কে গতিরোধ করে, জনৈক স্বর্ণ ব্যবসায়ী থেকে ২০টি স্বর্ণের বার ছিনিয়ে নেয়। গত মঙ্গলবার রাতে জেলা গোয়েন্দা পুলিশ কার্যালয় থেকে ওসি সাইফুল ইসলাম সহ ৬ পুলিশ কর্মকর্তাকে গ্রেপ্তার করা হয়। এই সংক্রান্ত দায়কৃত চলমান মামলায় আদালতে উপস্থাপনের সময় আলোচ্য ছবিটি ধারণ করা হয়।

ছবিটি ফেনীর ডিবির ছয় সদস্যের দ্বারা ২০টি বার ছিনতাই এর ঘটনার। ছবির ইনসেটে জেলা গোয়েন্দা পুলিশের (ডিবি) ওসি সাইফুল ইসলামকে দেখা যাচ্ছে।
ছবির সত্যতা: ছোট ভাইয়ের হাতে বড় ভাই খুন, ৮ দিন পর লাশ উদ্ধার 

অপর কিছু নিউজপোর্টালে “১০ তরুণীর লাশ পুঁতে রাখা”—এর সংবাদে এটিকে সিলেটের ঘটনা দাবী করা হয়, যাতে  নিম্নের ছবিটি সংযুক্ত করা হয়।

এই ছবিটি খোঁজ করলে দেখা যায় এটি প্রায় ৫ মাস আগে নরসিংদী সদর উপজেলার মাধবদী পৌরসভার পৃথক আরেকটি ঘটনার। সংশ্লিষ্ট সংবাদে উল্লেখ করা হয়—

ছোট ভাইয়ের হাতে বড় ভাইকে পিটিয়ে হত্যার অভিযোগ উঠেছে। হত্যাকাণ্ডের ৮দিন পর বাড়ির পাশের পুকুরের মাটিতে পুঁতে রাখা মরদেহ উদ্ধার করেছে মাধবদী থানা পুলিশ।

…

নরসিংদীর মাধবদীর মহিষাশুরা ইউনিয়নের দাইরের পার গ্রামে এ ঘটনা ঘটে। নিহত সোহাগ মাধবদী থানার দাইরের পাড় গ্রামের সানাউল্লাহ মিয়ার ছেলে। এ ঘটনায় প্রাথমিক জিজ্ঞাসাবাদের জন্য নিহতের মা এবং ছোট ভাইকে আটক করেছে পুলিশ।",0
3454,jachai.org,https://www.jachai.org/fact-checks/post-3454,fake-news,2021-08-21T07:55:16.000Z,ক্লাব পরিবর্তন করে পিএসজিতে যাচ্ছেন ক্রিস্টিয়ানো রোনালদো?,"গুজবের উৎপত্তি

আগস্ট ১২ তারিখে একাধিক ফেসবুক পেইজ ও কিছু তথাকথিত নিউজ পোর্টালে প্রচার করা হয় যে পর্তুগিজ ফুটবল প্লেয়ার ক্রিস্টিয়ানো রোনালদো তার বর্তমান ইতালী ভিত্তিক ‘ইয়ুভেন্তুস ফুটবল ক্লাব’ থেকে অব্যাহতি নিয়ে ফ্রান্স ভিত্তিক ‘পারি সাঁ-জেরমাঁ ফুটবল ক্লাব’ (পিএসজি)-তে যোগদান দিচ্ছেন।

এই দাবী সম্বলিত কয়েকটি ফেসবুক পোস্টে ২ হাজারের বেশীও রিয়েকশন দেখা যায়।

স্পর্টস প্রতিদিন নামক একটি নিউজ পোর্টালে “এবার রোনালদো আসছে পিএসজিতে” শিরোনামে একটি সংবাদ প্রকাশ করে যাতে প্রায় ৩ হাজারের কাছাছি লাইক, কমেন্ট ও শেয়ার হয়।
সিপি প্লাস নামক একটি নিউজ পোর্টাল সংবাদটি প্রকাশ করে “পিএসজিতে মেসির সাথে যোগ দিচ্ছেন রোনালদো”। পরবর্তীতে সংবাটি তাদের ওয়েবসাইট থেকে সরিয়ে ফেলা হয়।
সত্যতা যাচাই

উল্লেখিত সংবাদগুলোর অধিকাংশই ক্লিকবেইট শিরোনামে বিভ্রান্তি তৈরি করে আলোচ্য দাবী প্রচার করে। শিরোনামে সংবাদটিকে ইতোমধ্যে ঘটে গিয়েছে বলে লেখা হলেও, সংবাদের ভিতরে গেলে দেখা যায় সেখানে উল্লেখ করা হয় যে আর্জেন্টিনাইন ফুটবল প্লেয়ার লিওনেল মেসির সম্প্রতি পিএসজিতে যোগদানের পর, ক্রিস্টিয়ানো রোনালদোরও ক্লাবটিতে যোগদান নিয়েও গুঞ্জন চলছে বিভিন্ন মাধ্যমে। অর্থাৎ, তার যোগদানের খবরটি সুনিশ্চিত কিছু নয়।

পিএসজি এর জার্সি পরিহিত রোনালদোর একটি ছবিও এসব পোস্টের সাথে সংযুক্ত করা হয়। ছবিটি ফটোশপকৃত।

ফুটবল ক্লাবগুলোর ট্রান্সফার উইন্ডোগুলো সাধারণত জানুয়ারি-মার্চ ও জুলাই-আগস্ট মাসে সম্পন্ন হয়। ট্রান্সফার উইনডো হচ্ছে একটি নির্দিষ্ট সময়কাল যে সময়টা বিভিন্ন দেশের ক্লাবগুলো ফিফার মাধ্যমে অন্যান্য দলের সাথে প্লেয়ার আদান-প্রদান করতে পারে। এই সময়ে ফুটবল প্রেমীদের মাঝে বিভিন্ন প্লেয়ারের অদল-বদলের আলোচনা ও উত্তেজনা খুবই স্বাভাবিক একটি বিষয়।   

২০১৮ সালের জুলাই মাসে ক্রিস্টিয়ানো রোনালদো ইয়ুভেন্তুস ক্লাবে যোগ দেন ৪ বছরের চুক্তিতে। ২০২২ সালে ক্রিস্টিয়ানো রোনালদোর ইয়ুভেন্তুস ক্লাবের সাথে চুক্তি শেষ হতে যাচ্ছে। এই চুক্তির পর তিনি কোন ক্লাবে যোগদান করছেন সেটি নিয়ে ক্রীড়া অঙ্গনে আলোচনা চলছে। গুঞ্জন চলছে যে তিনি হয়তো আর ইয়ুভেন্তুস-এ আর থাকছেন না। বিভিন্ন আলোচনায় রোনালদোর সম্ভাব্য যোগদানের ক্লাব হিসেবে পিএসজি সহ রিয়েল মাদ্রিদ, ম্যানচেস্টার ইউনাইটেড ও ম্যানচেস্টার সিটির নাম উঠে এসেছে।

কিন্তু এসবের কোনটিতে ক্রিস্টিয়ানো রোনালদোর যোগদান কিংবা ইয়ুভেন্তুসের সাথে তার চুক্তি বর্ধিত হচ্ছে এমন খবর এখনো পর্যন্ত সুনিশ্চিত নয়।

সম্প্রতি আগস্ট ১৮ তে ক্রিস্টিয়ানো রোনালদো এসব গুঞ্জনের বিষয়গুলোকে উদ্দেশ্য করে সোশ্যাল মিডিয়ায় একটি পোস্ট করেন। পোস্টে তার পূর্বের ক্লাব রিয়েল মাদ্রিদের ফিরে যাওয়ার গুঞ্জন নাকচ করে দেন তিনি। এছাড়াও বিভিন্ন সংবাদ মাধ্যমে বিভিন্ন ক্লাবের সাথে তার জড়িয়ে সংবাদ করা নিয়েও তিনি আপত্তি জানান।",0
3620,jachai.org,https://www.jachai.org/fact-checks/post-3620,fauxtography,2021-08-20T12:40:00.000Z,কাবুল দখলের পর তালেবানদের উল্লাস নাচ?,"গুজবের উৎপত্তি

আফগানিস্তান থেকে সেনা প্রত্যাহারের ধারাবাহিকতায়, বিগত কয়েক মাস ধরে যুক্তরাষ্ট্র নেতৃত্বাধীন সেনাবাহিনী আফগানিস্তানের বিভিন্ন অঞ্চল থেকে সরিয়ে আনা হয়। এর ফলে তালেবান শাসনের অবসানের প্রায় দুই দশক পর, আফগানিস্তান সরকার নিয়ন্ত্রণ হারিয়ে, দেশটিকে পুনরায় তালেবান শাসনের অধীনে ফিরে যাওয়ার সুযোগ করে দেয়। এই বছর আগস্ট মাসে দেশটির ৩৪টি প্রাদেশিক রাজধানীর মধ্যে ২৬টির নিয়ন্ত্রণ তালেবানদের অধীনে চলে যায়।

আগস্টের ১৫ তারিখ তালেবানরা অধিকাংশ অঞ্চলের নিয়ন্ত্রণ নেওয়ার পর, দেশটির প্রেসিডেন্ট আশরাফ গনি দেশত্যাগ করে। সেদিন তালেবানরা কাবুলের প্রেসিডেন্ট প্যালেসের দখল নেয়। ঠিক এরপরই সোশ্যাল মিডিয়ায় একটি নাচের ভিডিও ভাইরাল হয়।

ভিডিওটিতে দেখা যায় রাইফেল হাতে কিছু লোক, একটি সুরের তালে নৃত্য করছে। ভিডিওর বিবরণে দাবী করা হয় এটি আফগানিস্তান দখলের পর তালেবানদের উল্লাস নৃত্য।

ভারতের টেলিভিশন চ্যানেল TV9 Bharatvarsh তালেবান ‘বিজয়ের’ উপর রিপোর্টে এই ভিডিও সংযুক্ত করে ভিডিওটি প্রচার করলে ভিডিওটি আরও প্রসার পায়।

এই নাচের ভিডিওটি অন্তত ৩টি গানের সংস্করণে পাওয়া যায়। ১) Sorosh Moheb নামক একজন আফগানী সঙ্গীত শিল্পীর Afshari Remix নামক একটি সুরের সাথে ২) ভারতের Phantom সিনেমার ‘আফগান জালেবি’ নামক একটি গানের সাথে ৩) কানাডীয়ান সঙ্গীত শিল্পী ড্রেইক এর ‘ইন মাই ফিলিংস’ গানের সাথে।

সত্যতা যাচাই

খোঁজ করে এই ভিডিওর প্রায় ৫ মাস পূর্বের অস্তিত্ব পাওয়া যায় একটি ইউটিউব চ্যানেলে। DJ Bannu DJ নামক একটি ইউটিউব চ্যানেলে এই নাচের ভিডিওটি ‘Bannu Dj 2021’ শিরোনামে আপলোড করা হয় মার্চ ২০, ২০২১ তারিখে। এই ভিডিওটির সবচেয়ে ভালো কোয়ালিটিও পাওয়া যায় এই ভিডিওটিতে।

Position Not Set

অর্থাৎ, তালেবানদের আফগানিস্তানের নিয়ন্ত্রণ প্রতিষ্ঠার অনেক আগেই এই ভিডিওটি প্রকাশিত হয়, তাই এটি তালেবানদের বিজয় সংক্রান্ত কোনো ভিডিও বলা যায় না।

ভিডিওর মূল উৎস অনুসন্ধান

মার্চ থেকে এপ্রিল মাসের মধ্যে একাধিক চ্যানেলে নাচের ভিডিওটি আপলোড করা হয়।

DJ Bannu DJ চ্যানেলে এই ভিডিওটি পুনরায় আপলোড করা হয় এপ্রিল মাসে, Afshari Remix নামক গানের সুর সংযুক্ত করে। এই নতুন ভিডিওর বিবরণে লেখা হয় “Wahab Pukhtoon Dance Group”।

ভারত ভিত্তিক ফ্যাক্ট-চেকিং সংস্থা অল্ট নিউজ তাদের অনুসন্ধানে Wahab Pukhtoon দিয়ে ফেসবুকে খোঁজ করলে ‘ওয়াহাব পখতুন’ নামে একজন ফেসবুক ইউজারের খোঁজ পায়, যার সাথে এই ভিডিওর নীল পোশাকধারী ও সাদা পাগড়ি পরিহিত ব্যক্তির মিল পাওয়া যায়।

অল্ট নিউজ তার সাথে যোগাযোগ করলে ওয়াহাব নিশ্চিত করে যে ভিডিওতে দৃশ্যমান ব্যক্তিটি সে নিজে। ভিডিওটি তার ফোনে মার্চ ১৮, ২০২১ তারিখে ধারণ করা হয়, তার জনৈক আত্মীয়র বিয়ের অনুষ্ঠানে। বিয়েটি পাকিস্তানের খাইবার পাখতুনখোয়া প্রদেশের বানু জেলায় অনুষ্ঠিত হয়।

ভারত ভিত্তিক অপর ফ্যাক্ট চেকিং সংস্থা ‘ফ্যাক্ট ক্রিসেন্ডো’-কে ওয়াহাব সেই অনুষ্ঠানের একটি ছবি দেয়।

এছাড়াও তার প্রোফাইলের একাধিক ভিডিওতে তাকে সেই সাদা পাগড়ীটি পরিহিত অবস্থায় দেখা যায়।

জানুয়ারি মাসেও DJ Bannu DJ ইউটিউব চ্যানেলেও তার একটি ভিডিও আপলোড করা হয়—

Position Not Set

ওয়াহাবের ফেসবুক প্রোফাইলে পূর্বের আরও একাধিক ভিডিও পাওয়া যায় যেখানে তিনি সহ আরও অনেকে আলোচ্য ভিডিওর ন্যায় অস্ত্রসজ্জিত অবস্থায় নৃত্য পরিবেশন করছেন।

এছাড়াও ইউটিউবে DJ Bannu লিখে সার্চ করলে এরূপ নৃত্যের আরও অনেক ভিডিও পাওয়া যায়।",0
3096,jachai.org,https://www.jachai.org/fact-checks/post-3096,health,2021-07-29T14:54:55.000Z,ড. জাহাঙ্গীর কবিরের প্রদত্ত ‘ভ্যাকসিন সংক্রান্ত’ এই তথ্যগুলো কতটুকু সঠিক?,"গুজবের উৎপত্তি

সোশ্যাল মিডিয়ায় ডায়েট ও স্বাস্থ্যকর লাইফস্টাইল পরামর্শের জন্য জনপ্রিয় ডাক্তার ড. জাহাঙ্গীর কবির জুন ১৫, ২০২১ তারিখে ‘রোগ প্রতিরোধ ক্ষমতা বাড়ানো ছাড়া আমাদের আর কোন উপায় নেই‘ শীর্ষক একটি ভিডিও প্রকাশ করেন ফেসবুক ও ইউটিউবে। প্রায় দুইঘন্টার আলোচিত এই ভিডিওর শেষাংশে ড. জাহাঙ্গীর কবির আলোচনার প্রাসঙ্গিকতায় কোভিড-১৯ ভ্যাকসিন সংক্রান্ত বিভিন্ন তথ্য ও ব্যাখ্যা প্রদান করেন।

ড. জাহাঙ্গীর কবিরের আলোচনাটি ভ্যাকসিন বিরোধী ষড়যন্ত্র-তত্ত্বের পক্ষে প্রচলিত কিছু ভ্রান্ত ধ্যানধারণাকে সমর্থন করে বিধায়, সেটি তার সুবিশাল ফলোয়ার ও এন্টি-ভ্যাক্সিন চিন্তাধারার গোষ্ঠীর মাধ্যমে ভাইরাল হয়ে যায়। ভিডিওতে উপস্থাপিত ভ্যাকসিন সংক্রান্ত তথ্যগুলো বিভিন্ন মাধ্যম থেকে সমালোচিত হয়।

কঠোর সমালোচনার মুখে ভিডিওটি তিনি সম্প্রতি তার সোশ্যাল মিডিয়া পেইজগুলো থেকে মুছে ফেলেন। এর বিপরীতে জুলাই ২৭ তারিখে তিনি আরেকটি ভিডিও প্রকাশ করেন যেখানে তিনি তার অবস্থান ব্যাখ্যা করে বলেন—

১) তার ভিডিওটি আংশিকভাবে প্রচার করে বিভ্রান্তি তৈরি করা হচ্ছে।
২) ভিডিওটির উদ্দেশ্য ছিলো শুধুমাত্র ভ্যাকসিন এর উপর নির্ভর করে কোভিড-১৯ এর আক্রমণ প্রতিরোধ করা যাবে না —এটি বুঝানো।
৩) তার এই বক্তব্যকে ভিন্নভাবে প্রচার করা হচ্ছে।
৪) কথাগুলো সাধারণ মানুষের জন্য বোধগম্য ভাষায়, অর্থাৎ Layman’s terms-এ সাধারণ মানুষকে বুঝানোর চেষ্টা করা হয়েছে, তাই এখানে ভ্যাকসিনের সম্বন্ধে পুংখানুপুংখ বর্ণনা দেওয়া হয়নি।
৫) ‘এন্টিজেন’ এর বদলে ‘এন্টিবডি’ শব্দ ব্যবহার করা হয়েছে, যাতে এরকম অপরিচিত শব্দ শুনে মানুষ ভ্যাকসিনের ব্যাপারে ভয় পেয়ে না যায় — এই ভেবে যে তার শরীরের ক্ষতিকর কিছু প্রবেশ করানো হচ্ছে।
৬) একপর্যায় তিনি ভ্যাকসিন কি ও কীভাবে কাজ করে সেটির ব্যাপারে ব্যাখ্যা প্রদান করেন।

নিজের অবস্থান সমর্থন করে এই ভিডিওতে ‘এন্টিজেন’ শব্দটি না বলার কারণ দর্শানো ছাড়া আলোচিত ভিডিওর অন্যান্য অংশের ব্যাপারে কোনো মন্তব্য তিনি করেননি। তিনি বারবার বলার চেষ্টা করেছেন তার কথাগুলোকে ভুলভাবে কিংবা আংশিকভাবে উপস্থাপন করা হয়েছে।

সত্যতা যাচাই

ড. জাহাঙ্গীর কবিরের আলোচিত ভিডিও প্রায় দুই ঘন্টার হলেও কোভিড-১৯ ভ্যাকসিন নিয়ে তথ্যগুলো তিনি যে অংশে দিয়েছেন সেটির দৈর্ঘ্য সর্বমোট ১০ মিনিট। আমরা এই ১০ মিনিট অংশে মোট ১৮টি মুখ্য দাবী শনাক্ত করেছি।

১। আমাদের শরীরে রোগ জীবাণুর আক্রমণ হলে এন্টিবডি তৈরি হয়। এন্টিবডিগুলো মেমরি সেলে থেকে যায়। যে জীবাণুর আক্রমণ হয়, সেই জীবাণুর বিপরীতে এন্টিবডি তৈরি হয়। [ভিডিও]

রায়: সত্য

কোনো জীবাণুর আক্রমণে আমাদের শরীরের রোগ প্রতিরোধক সিস্টেম বা ইমিউন সিস্টেম আক্রমণকারী ভাইরাস কিংবা ব্যাকটেরিয়াকে শনাক্ত করে সেটিকে মোকাবেলা করতে এন্টিবডি তৈরি করে।[1] মেমরি সেলে এন্টিবডি না থাকলেও, মেমরি সেল সেই এন্টিবডির সম্পর্কে তথ্য সংরক্ষণ করে থাকে।[2]

২। টিকার মাধ্যমে বাহির থেকে এন্টিবডি শরীরে ঢুকিয়ে দেওয়া হয়। [ভিডিও]

রায়: বিভ্রান্তিকর

যে ভাইরাসের জন্য টিকা প্রদান করা হয়, সেই ভাইরাসের এমন একটি সংস্করণ বা অংশবিশেষ টিকার মাধ্যমে দেহে প্রবেশ করানো হয়, যা নিষ্ক্রিয় এবং প্রকৃত ভাইরাসের মতো দেহকে ক্ষতি করতে অক্ষম। ক্ষতি করতে অক্ষম হলেও এটি মূল ভাইরাসের শনাক্তযোগ্য এক বা একাধিক বৈশিষ্ট্য ধারণ করে।[3][4]

দেহে এটি প্রবেশের ফলে আমাদের রোগ প্রতিরোধক সিস্টেম সম্পূর্ণ প্রাকৃতিকভাবেই এই নিষ্ক্রিয় ভাইরাসকে ধ্বংস করার চেষ্টা করে এন্টিবডি তৈরির মাধ্যমে এবং এই ভাইরাসের বৈশিষ্ট্য ও এটিকে ধ্বংস করার জন্য সবচেয়ে উপযোগী এন্টিবডি কোনটি সেটি মনে রাখে।

পরবর্তীতে আসল ক্ষতিকারক ভাইরাস দেহে প্রবেশ করলে রোগ প্রতিরোধক সিস্টেম সেটিকে দ্রুত শনাক্ত করে, দ্রুত এন্টিবডি উৎপন্ন করে এবং ভাইরাসকে দ্রুত মোকাবেলা করতে সক্ষম হয়। কাজ শেষ হয়ে গেলে অন্য সব এন্টিবডির মতো এই এন্টিবডিও দেহ উৎপন্ন করা বন্ধ করে দেয়।

৩। কোভিড-১৯ মিউট্যান্ট ভাইরাস। মিউট্যান্ট ভাইরাস মানে প্রতিনিয়ত এই ভাইরাস তার বৈশিষ্ট্য বদলাচ্ছে। এর ফলে অনেক ‘স্ট্রেইন’ তৈরি হয়ে গিয়েছে এই ভাইরাসের। [ভিডিও]

রায়: বিভ্রান্তিকর

যেকোনো প্রাণীর মত, কেবল কোভিড-১৯ ভাইরাস না, বরং যেকোনো ভাইরাসই মিউটেট বা বিবর্তনের মধ্য দিয়ে যায়।[5] ভাইরাস মূলত অতিক্ষুদ্র জৈব কণা যেটি পোষক দেহে প্রবেশ করে, পোষক দেহকে ব্যবহার করে নিজের অনুরূপ (ক্লোন) তৈরি করে বংশ বিস্তার করে। এভাবে ভাইরাস নিজের অনুরূপ তৈরি এবং এক পোষক দেহ থেকে অন্য পোষক দেহে বিস্তার করতে করতে একপর্যায় ভুলের মাধ্যমে মূল মা-ভাইরাস থেকে সূক্ষ্ম পরিবর্তীত হয়ে যেতে পারে।

এই পরিবর্তন সে নতুন পরিবেশের সাথে খাপ খেয়ে নেওয়ার মাধ্যমে নিজেকে আরও শক্তিশালী ও বিস্তারযোগ্য করার জন্য করে থাকে। এটিকেই ভাইরাসের মিউটেশন বা বিবর্তন বলে। এর মানে একটি ভাইরাস যতো বেশী ছড়াবে ও বংশবৃদ্ধি করার সুযোগ পাবে, সে ততো বিবর্তিত হবে, কোনো কোনো ক্ষেত্রে পূর্বের চেয়ে আরও বেশী শক্তিশালী হবে।

কোভিড-১৯ নতুন একটি ভাইরাস, যা ক্রমাগত বিভিন্ন দেশের বিভিন্ন বৈশিষ্ট্যের জনগোষ্ঠীর মাঝে খুব দ্রুত ছড়াচ্ছে। তাই এই ভাইরাসের বিবর্তন এখনো পরিলক্ষিত হচ্ছে। তবে এই বিবর্তন প্রক্রিয়ায় ভাইরাস নিজের এমন কোনো মূল বৈশিষ্ট্য হারায় না, যেটি তার অস্তিত্বকে হুমকি সম্মুখীন করবে।

৪। এন্টিবডি তৈরি করা হচ্ছে একটি নির্দিষ্ট ভ্যারিয়েন্ট বা স্ট্রেইন এর উপর। অন্য ভ্যারিয়েন্টের উপর এই টিকা কাজ করবে না। [ভিডিও]

রায়: অসত্য

যখন একটি ভাইরাস বিবর্তনের মাধ্যমে মা-ভাইরাসের থেকে কিছু সূক্ষ্ম পরিবর্তন অর্জন করে সেটিকে ‘ভ্যারিয়েন্ট’ বলে এবং এই পরিবর্তন যখন অনেক বেশী হয়, যেটির কারণে এটিকে আলাদাভাবে শনাক্ত করা যায়, সেটিকে তখন নতুন স্ট্রেইন বলে।[5][6] কোনো নির্দিষ্ট ভাইরাসের অসংখ্য, কোনো কোনো সময় শতাধিক বা হাজারের উপর, গঠনগত বৈশিষ্ট্য থাকে।

আমাদের দেহ টিকার মাধ্যমে কিংবা স্বাভাবিকভাবে কোনো ভাইরাসের আক্রমণে পড়লে, আমাদের রোগ প্রতিরোধক সিস্টেম ভাইরাসকে ভেঙ্গে ভেঙ্গে এসব সূক্ষ্ম সূক্ষ্ম বৈশিষ্ট্য শনাক্ত করে। যেহেতু একটি ভাইরাস বিবর্তনের মাধ্যমে অল্প সময়ে তার সব বৈশিষ্ট্য পরিবর্তন করে ফেলতে পারে না, তাই কোভিড-১৯ এর টিকা নতুন স্ট্রেইনের ভাইরাস মোকাবেলায় সম্পূর্ণ অকার্যকর হবে এমনটা বলা যায় না।

৫। ন্যাচারাল বা প্রাকৃতিক এন্টিবডি অনির্দিষ্ট এন্টিবডি। এটি যেকোনো ভাইরাস কিংবা ব্যাকটেরিয়ার যে কোনো ভ্যারিয়েন্টের বিরুদ্ধে সুরক্ষা দেয়। [ভিডিও]

রায়: অসত্য

সকল এন্টিবডিই ‘সুনির্দিষ্ট’ রোগকে প্রতিরোধ করতে ‘প্রাকৃতিকভাবেই’ আমাদের শরীরের তৈরি হয়। টিকার মাধ্যমে এই এন্টিবডি তৈরির প্রক্রিয়াকে শুধুমাত্র উদ্দেশ্যমূলকভাবে কার্যকর করা হচ্ছে মাত্র, যাতে ক্ষতিকর ভাইরাস আক্রমণের পূর্বেই আমাদের দেহ সেটিকে চিনে নিতে পারে এবং সেটির আক্রমণের জন্য প্রস্তুত থাকতে পারে। ফলে বেশী ক্ষতিসাধনের আগেই ভাইরাসকে সে নির্মূল করে ফেলতে পারবে।

আমাদের রোগ প্রতিরোধক সিস্টেম দুইটি ভাগে বিভক্ত।[7] ১) অন্তঃঅনাক্রম্যতন্ত্র (Innate immune system) ২) অর্জিত অনাক্রম্যতন্ত্র (Adaptive immune system)

‘ইন্নেট ইমিউয়ন সিস্টেম’ আমাদের প্রথম সারি প্রতিরোধক। যে কোনো ভাইরাস, ব্যাকটেরিয়া, ফাঙ্গাস কিংবা ক্ষতিকারক কোনো উপাদান দেহে প্রবেশ করলে এটি বিভিন্ন কোষ আক্রান্ত স্থানে পাঠিয়ে কিংবা প্রোটিন নিঃসরণের মাধ্যমে সেটিকে মোকাবেলা করার চেষ্টা করে। এটি একটি অনির্দিষ্ট রক্ষক, অর্থাৎ, এটি যেকোনো ক্ষতিকর উপাদানকে মোকাবেলা করার চেষ্টা করে, সুনির্দিষ্ট একপ্রকার শত্রুকে না। এই পর্যায় এন্টিবডি উৎপন্ন হয় না।

‘ইন্নেট ইমিউয়ন সিস্টেম’ প্রাথমিক মোকাবেলায় জয় না করতে পারলে, শরণাপন্ন হয় এডাপ্টিভ ইমিউন সিস্টেমের কাছে। দ্বিতীয় পর্যায়ের এই প্রতিরোধক সুনির্দিষ্ট আক্রমণের জন্য তখন এন্টিবডি উৎপন্ন করে। পূর্বেই নির্দিষ্ট শত্রুর ব্যাপারে তার জানা থাকলে, সে সুনির্দিষ্ট এন্টিবডি খুব তাড়াতাড়ি উৎপন্ন করতে সক্ষম হয়। যদি এই শত্রুকে সে পূর্বে মোকাবেলা না করে, তবে সে যুদ্ধ করতে করতে সেই শত্রুর ব্যাপারে তথ্য সংগ্রহ করে যথাযথ এন্টিবডি উৎপন্ন করে।

৬। প্রাকৃতিক এন্টিবডির জন্য করোনা ভাইরাসে বাংলাদেশের ৮৫% মানুষের কোনো উপসর্গ পরিলক্ষিত হয় নাই। [ভিডিও]

রায়: অপ্রমাণিত

এমন কোনো উপাত্ত খুঁজে পাওয়া যায় না, যেখানে বলা হয়েছে বাংলাদেশে কোভিড-১৯ ভাইরাসে আক্রান্ত ৮৫% ভাগ মানুষের মাঝে কোনোরূপ উপসর্গ দেখা যায়নি কিংবা আক্রান্তদের মধ্যে শুধুমাত্র ১৫% ভাগ মানুষের মধ্যে এই উপসর্গ পরিলক্ষিত হয়েছে।

৭। টিকার মাধ্যমে ঢুকানো ‘কৃত্রিম’ এন্টিবডি শক্তিশালী হওয়ায়, প্রাকৃতিক এন্টিবডিকে দখল করে। তাই টিকার এন্টিবডি শরীরের রোগ প্রতিরোধ করার ক্ষমতার জন্য হুমকি স্বরূপ। [ভিডিও]

রায়: অসত্য

টিকার মাধ্যমে শরীরের এন্টিবডি তৈরি করা হলে সেটি একই ভাইরাসের জন্য স্বাভাবিক উপায় উৎপন্ন এন্টিবডি হতে শক্তিশালী হয় এটি সত্য।[8] কিন্তু এন্টিবডি নিজেদের মধ্যে প্রতিযোগিতা করে না। বরং নির্দিষ্ট হুমকি শরীর থেকে সম্পূর্ণ মোকাবেলা করার পর এন্টিবডিগুলো শেষ হয়ে যায় এবং আমাদের দেহ সেটি উৎপন্ন করা বন্ধ করে দেয়।

৮। টিকা সফটওয়ারের মতো। একবার ইন্সটল করলে ডিলিট করা যায় না। [ভিডিও]

রায়: অসত্য

টিকা এমন কোনো বস্তু না যা দেহে অবস্থান করে কিংবা স্থায়ীভাবে দেহে ‘ইন্সটল’ করা যায়। টিকা কেবল একটি প্রক্রিয়া যেটির মাধ্যমে একটি ক্ষতিকর ভাইরাসের সম্বন্ধে তথ্য, রোগ প্রতিরোধক সিস্টেমকে প্রকৃত ভাইরাস আক্রমণের পূর্বেই জানিয়ে দেওয়া হয়।

আমাদের দেহ পূর্বে আক্রমণকারী সকল ভাইরাস বা ব্যাকটেরিয়া মোকাবেলা করে প্রাকৃতিকভাবে এরূপ তথ্য তার তথ্যভাণ্ডারে সংরক্ষণ করে থাকে। পরবর্তীতে অনুরূপ ভাইরাস বা ব্যাকটেরিয়ার আক্রমণে সেই তথ্য ব্যবহার করে সে দ্রুত সঠিক এন্টিবডি তৈরি করে শত্রুকে দ্রুত পরাস্থ করতে পারে।

৯। টিকার অকার্যকারিতা ও অন্য রোগের এন্টিবডির উপর এটির ক্ষতিকর প্রভাবের জন্য রোগ প্রতিরোধ ক্ষমতা বাড়ানোর বিকল্প নেই। [ভিডিও]

রায়: বিভ্রান্তিকর

যেসব কারণে টিকাকে অকার্যকর বলা হয়েছে সেসব কারণ ভিত্তিহীন। এছাড়া টিকা অন্য রোগের এন্টিবডি তৈরিতে ক্ষতিকর প্রভাব ফেলে এটিও কল্পনাপ্রসূত তথ্য।

১০। বাংলাদেশে ভ্যাকসিন দেওয়ার পর মৃত্যুর হার বেড়ে গিয়েছে। [ভিডিও]

রায়: বিভ্রান্তিকর

বাংলাদেশে ভ্যাকসিন প্রদান শুরু হয় ফেব্রুয়ারি ৭, ২০২১ তারিখে। সেই তারিখে মোট মৃত্যুর হার ছিলো ১.৫২%। গত জুলাই ২৭, ২০২১ তারিখ পর্যন্ত এই হার হয়েছে ১.৬৬%। এই ০.১৪ পয়েন্ট বৃদ্ধি ভ্যাকসিন প্রদানের জন্য বেড়েছে এমন দাবী বিভ্রান্তিকর।

জুলাই ২৮ তারিখ পর্যন্ত বাংলাদেশে মোট টিকা গ্রহণ করেছে ৬৬ লাখের উপর মানুষ। শুধুমাত্র এই জনগোষ্ঠির মধ্যেই যদি এই মৃত্যুর হার বৃদ্ধি পেতো কিংবা সকল জনসাধারণ যদি টিকা গ্রহণ করতো তবেই তার যুক্তি এখানে কার্যকর হতো।

আক্রান্তের পরিমাণ বৃদ্ধি পাওয়ায় মৃত্যুর হারেও পরিবর্তন পরিলক্ষিত হচ্ছে। এটির সাথে ভ্যাকসিন প্রদানের সম্পর্ক নেই।

১১। ভ্যাকসিন দেওয়ার পর ভারতে ডেল্টা ভ্যারিয়েন্ট এসেছে। ভ্যাকসিনের বিরুদ্ধে লড়াইয়ের জন্য ভাইরাস নিজের চরিত্র বদলাচ্ছে। [ভিডিও]

রায়: বিভ্রান্তিকর

ভারতের ডেল্টা ভ্যারিয়েন্ট প্রথম পাওয়া যায় ২০২০ সালের ডিসেম্বর মাসে।[12] অথচ দেশটিতে টিকা প্রদান শুরু হয় প্রায় ১ মাস পর, ১৬ জানুয়ারি ২০২১ তারিখে।[13]

ভাইরাসের বিবর্তনের চেষ্টার সাথে ভ্যাকসিনের সরাসরি কোনো সম্পর্ক নেই। বরং ভ্যাকসিনের মাধ্যমে এই রোগ সংক্রামণ দ্রুত প্রতিরোধ করা হলে এটি নতুন নতুন জনগোষ্ঠীতে গিয়ে বিবর্তন প্রক্রিয়া সম্পন্ন করতে ব্যর্থ হয়। এভাবেই আমরা পোলিওর মতো ভাইরাল রোগ প্রতিরোধ করতে পেরেছি।

১২। ‘প্রাকৃতিক’ রোগপ্রতিরোধ ক্ষমতা ভালো রাখতে গেলে আমাদের ব্যাকটেরিয়াকে ভালো রাখতে হবে। আমাদের শরীরে নিজস্ব কোষের সংখ্যার তুলনায় ব্যাকটেরিয়ার সংখ্যা বেশী। [ভিডিও]

রায়: বিভ্রান্তিকর

মানব শরীরে ভালো ব্যাকটেরিয়া মূলত খাদ্য হজমে সাহায্য করে।[9] কিছু রোগ প্রতিরোধক প্রোটিন তৈরিতে ব্যাক্টেরিয়ার খুবই গুরুত্বপূর্ন ভূমিকা আছে।[15] এছাড়াও কিছু কিছু ক্ষেত্রে এটি ফাঙ্গাসের বিরুদ্ধে কাজ করে।[10] যেসব ভাইরাস ব্যাক্টেরিয়াকে আক্রমণ করে, আত্মরক্ষার জন্য এটি ভাইরাসের সাথেও যুদ্ধ করে। তবে কোভিড-১৯ ভাইরাস ও ব্যাক্টেরিয়া একে অপরকে আক্রমণ করে না।

আমাদের রোগ প্রতিরোধক সিস্টেম অসংখ্য ধরণের নিজস্ব কোষ ও প্রোটিনের সমন্বয়ে গঠিত। আমাদের শরীরের নিজস্ব কোষের সংখ্যা চাইতে ব্যাকটেরিয়ার সংখ্যা বেশী।[14] তবে ব্যাক্টেরিয়ার আধিক্যের কারণে আমাদের প্রতিরোধক সিস্টেম এটির উপর সরাসরি নির্ভরশীল কিংবা আমাদের নিজস্ব কোষের তুলনায় ব্যাক্টেরিয়া এতে বেশী কার্যকর ভূমিকা রাখে —ব্যাপারটি এমন নয়।

১৩। আমরা ব্যাকটেরিয়া ছাড়া বাঁচতে পারবো না, ব্যাকটেরিয়া আমাদের ছাড়া বাঁচতে পারবে। [ভিডিও]

রায়: সত্য

খাবার হজমের জন্য প্রায় প্রতিটি প্রাণীই ব্যাকটেরিয়ার উপর নির্ভরশীল। মানবদেহের অবর্তমানে সেটি অন্য পোষক দেহ অবশ্যই পাবে কিন্তু ব্যাকটেরিয়া ছাড়া মানবদেহের স্বাভাবিক কার্যাবলী ঠিক রাখা সম্ভব নয়।

১৪। এন্টিবায়োটিক ব্যবহারের ফলে শরীরের ব্যাকটেরিয়া মারা যায় বলেই আমরা দুর্বল হয়ে যাই। কারণ ব্যাক্টেরিয়া আমাদের রক্ষা করে। [ভিডিও]

রায়: বিভ্রান্তিকর

কিছু কিছু এন্টিবায়োটিক ব্যবহারের ফলে আমরা দূর্বল অনুভব করতে পারি। অনেক সময় এটি কিছু এন্টিবায়োটিকের পার্শ্বপ্রতিক্রিয়া থেকে হয়, কিছু সময় অন্য ঔষধের সাথে প্রতিক্রিয়া করার জন্য হয়।

কোনোকোনো সময় এন্টিবায়োটিক কিছু উপকারী ব্যাক্টেরিয়া ধ্বংস করে ফেলতে পারে।[10] ব্যাক্টেরিয়া যেহেতু আমাদের খাদ্য হজমে সহায়ক হিসেবে কাজ করে, এসব ব্যাক্টেরিয়া ধ্বংসের ফলে আমাদের হজম শক্তিতে বিঘ্ন ঘটতে পারে। যার ফলে কোনোকোনো সময় আমরা দূর্বল অনুভব করতে পারি।

ভিডিওতে যেভাবে এককভাবে বলা হয়েছে ব্যাক্টেরিয়ার ‘রোগ প্রতিরোধক সুরক্ষা’ হারানোর ফলে আমরা দূর্বলতা অনুভব করি বিষয়টি ঠিক এমন না।

১৫। ভালো ব্যাকটেরিয়া কোভিড-১৯ এর মতো ভাইরাসের সাথে যুদ্ধ করে। এদের কারণে ভাইরাস শরীরে জায়গা করে নিতে পারে না, ভাইরাস খাবার পায় না। [ভিডিও]

রায়: অসত্য

এটি সম্পূর্ণ কল্পনাপ্রসূত। কোভিড-১৯ শরীরের কোষকে আক্রমণ করে, এটি ব্যাকটেরিয়ার সাথে কোনো আক্রমণে লিপ্ত হয় না। তাই ব্যাকটেরিয়ার এই ধরণের ভাইরাসের সাথে যুদ্ধ করার কোনো কারণ নেই। মানব শরীরের তুলনায় অতিক্ষুদ্র জৈবকণা ভাইরাস ও এককোষী ব্যাকটেরিয়া এতই ছোট যে সারা শরীর দখল করা এদের কারোর পক্ষেই সম্ভব না। এমন হওয়ার অনেক আগেই মানুষ মৃত্যুবরণ করবে।

ভাইরাস কোনোরূপ খাদ্যগ্রহণ করে না। এটি পোষক দেহের কোষকে আক্রান্ত করে সেই কোষ ব্যবহার করে বংশবৃদ্ধি করে।

১৬। হাত ধোয়ার ফলে হাতে থাকা ৯৯% ব্যাকটেরিয়া মেরে ফেলা হয়। এর ফলে কোভিড-১৯ এর মতো ভাইরাসের জন্য স্থান তৈরি হচ্ছে। [ভিডিও]

রায়: অসত্য

আমাদের হাতের সব কোষ বা জায়গা দখল করতে যে পরিমাণ ব্যাকটেরিয়া ও ভাইরাস প্রয়োজন পড়বে, স্বাভাবিক পরিবেশে সেই পরিমাণ অণুজীবের সংস্পর্শে আসা বাস্তবিক নয়। হাতে থাকা ব্যক্টেরিয়া, ভাইরাসের সাথে বাহ্যিক পরিবেশে এভাবে স্থান দখল করে মোকাবেলা করে এমন কোনো প্রমাণ নেই। বরঞ্চ হাতে থাকা এসব ব্যাকটেরিয়ার কিছু কিছু মানবদেহের জন্য ক্ষতিকর হতে পারে।

১৭। সহজাত প্রবৃত্তির জন্য দিনমজুর জানে করোনায় তাদের কিছুই হবে না কারণ তাদের দেহ সেটিকে মোকাবেলা করতে সক্ষম। অপরদিকে সম্পূর্ণ আইস্যুলেশনে থেকেও অনেকে বাঁচতে পারে নাই। [ভিডিও]

রায়: বিভ্রান্তিকর

আইস্যুলেশনে থাকার মাধ্যমে কোনো ব্যক্তির ভাইরাসের সংস্পর্শে আসার সম্ভাবনা হ্রাস পায়। যার ফলে এটি সংক্রামণ হওয়ার সুযোগ কম পায়। আইস্যুলেশন তখনই কাজ করবে যখন ব্যক্তির আশেপাশের সবাই সার্বিকভাবে স্বাস্থ্যবিধি মানবে একইভাবে আইস্যুলেশনে থাকবে। যেসব ক্ষেত্রে তা করা হয়নি আইস্যুলেশন সেসব ক্ষেত্রে সুরক্ষা দেয়নি এবং যেহেতু আইস্যুলেশনে থাকা অধিকাংশই এই রোগে আক্রান্ত হয়নি, তাই আইস্যুলেশন অকার্যকর কিংবা অযৌক্তিক এমন দাবী সঠিক নয়।

সারা বিশ্বে কোভিড-১৯ বিস্তারের প্রারম্ভে অনেক দেশ আইস্যুলেশন ও সোশ্যাল ডিস্টেনসিং চর্চার মাধ্যমে এই রোগ নিয়ন্ত্রণে সক্ষম হয়েছে।

দক্ষিণ এশিয়ার দেশগুলোর সাধারণ জনগণ স্বাস্থ্যবিধি না মানায় কোভিড-১৯ বিস্তার হওয়ার সুযোগ পেয়েছে। যার ফলে পূর্বের কম শক্তিশালী ভাইরাসটি বিবর্তনের সুযোগ পেয়ে, শক্তিশালী নতুন স্ট্রেইনে রূপান্তরিত হয়েছে।

১৮। কোভিড-১৯ থেকে বাঁচতে আমাদের রোগ প্রতিরোধ করার ক্ষমতাকে ভালো রাখতে হবে। সুনির্দিষ্ট একটি উপাদান দিয়ে, যেমন শুধুমাত্র ভিটামিন খেয়ে, রোগ প্রতিরোধ করার ক্ষমতা ঠিক রাখা যায় না। অনিয়ন্ত্রিত ও অস্বাস্থ্যকর খাবার আমাদের রোগ প্রতিরোধ করার ক্ষমতার জন্য ক্ষতিকর। [ভিডিও]

রায়: সত্য

ভ্যাকসিন আমাদের শরীরে কোভিড-১৯ এর এন্টিবডি তৈরিতে সহায়তা করে। এটি আমাদের সমগ্র রোগ প্রতিরোধক সিস্টেমের একটি ক্ষুদ্র কিন্তু গুরুত্বপূর্ন অংশ মাত্র। কিন্তু এই ভাইরাসের সাথে মূল যুদ্ধটা করে রোগ প্রতিরোধক সিস্টেম। সরাসরি ভ্যাকসিন নয়। যদি আমাদের দেহ যথেষ্ট এন্টিবডি তৈরি করতেই অক্ষম হয় এবং ভাইরাসের সাথে যুদ্ধের সময় শরীরের অন্যান্য কার্যক্রমের মাঝে ভারসাম্য রাখতে ব্যর্থ হয়, তবে ভ্যাকসিন এককভাবে কোভিড-১৯ থেকে সুরক্ষা দিতে সক্ষম হবে না। তাই ভ্যাকসিন নিলেও রোগ প্রতিরোধ ক্ষমতা কার্যকর রাখা বাঞ্ছনীয় এবং এরা কেউ কারোর বিকল্প নয়।[11]

ড. জাহাঙ্গীর কবিরের প্রদত্ত যুক্তিতে অসংলগ্নতা

ড. জাহাঙ্গীর কবিরের দাবি অনুসারে তিনি ভিডিওটি তৈরি করেছিলেন সাধারণ মানুষের ভাষায় দেহের রোগ প্রতিরোধ ক্ষমতার বৃদ্ধির গুরুত্ব বুঝাতে। যা বলতে গিয়ে তিনি এই ১৮টি পয়েন্ট নিয়ে এসেছেন। অথচ এসবের মধ্যে শুধুমাত্র ১৮নং পয়েন্ট বলাই যথেষ্ট ছিলো।

তিনি বাকি পয়েন্টগুলো বলে সাধারণ মানুষকে সচেতন করার বদলে আরও বিভ্রান্তির মধ্যে ফেলেছেন এবং তার সব পয়েন্টের আলোকে পর্যালোচনা করলে দেখা যায়, তার আলোচনার সারসংক্ষেপ হচ্ছে, “ভ্যাকসিন বা টিকা দেহের জন্য ক্ষতিকর এবং এটি ছাড়া আমরা কোভিড-১৯ এর মতো রোগ প্রতিরোধ করতে পারবো।” — যা সঠিক নয়।

তিনি দাবী করেছেন সাধারণ মানুষের জন্য বোধগম্য করতে তিনি এন্টিজেনের বতো কঠিন শব্দ ব্যবহার করেননি, অথচ স্ট্রেইন, ভ্যারিয়েন্ট, মিউট্যান্ট ভাইরাস, স্পেসিফিক এন্টিবডি, ন্যাচারাল এন্টিবডি — এই ধরণের খুবই টেকনিক্যাল শব্দ তার আলোচনায় উঠে এসেছে এবং সেসবের যথাযথ সংজ্ঞা প্রদান না করে সেসব ব্যবহার করে তার আলোচনা চালিয়ে নিয়েছেন।

তিনি তার পরবর্তী ভিডিওতে যদিও ভ্যাকসিনের সংজ্ঞা ও কার্যনীতি বর্ণনা করে এই ব্যাপারে তার জ্ঞান প্রমাণ করার চেষ্টা করেছেন, তবে আলোচিত ভিডিওতে ভ্যাকসিন ও শরীরের রোগ প্রতিরোধ ক্ষমতার কার্যনীতির ব্যাপারে মৌলিক পর্যায় তার অজ্ঞতাই প্রমাণিত হয়েছে এবং তার বক্তব্য আধুনিক চিকিৎসা বিজ্ঞানের সাথে সাংঘর্ষিক।

ভিডিওটির আংশিক অংশ, যেখানে ভ্যাকসিন নিয়ে আলোচনা হয়েছে, সেটি প্রচারের ফলে এর অর্থ পরিবর্তন হয়েছে এমন কোনো প্রমাণ আমরা পাইনি। উপরন্তু তিনি মূল ভিডিও মুছে ফেলায় সম্পূর্ন ভিডিও দেখার সুযোগও বন্ধ হয়ে গিয়েছে।

ভুল স্বীকারের ভিডিওতে ডাঃ মুজিবুর রহমান এর একটি কমেন্ট করেন যা ভ্যাকসিন বিরোধী। অথচ ডাঃ জাহাঙ্গীর কবিরের চ্যানেল থেকে এই কমেন্ট পিন করে রাখা হয়। কমেন্টটি পরবর্তীতে মুছে ফেলা হয়।

পরিশেষে তিনি ভুল স্বীকার করে ভুল তথ্যগুলোর সঠিক তথ্য না দিয়ে বারবার ‘আংশিকভাবে প্রচার’ বা ‘ভিন্নভাবে প্রচার’ করা হয়েছে বলে যে ষড়যন্ত্র-তত্ত্বের ইঙ্গিত দিয়েছেন এবং এর মাধ্যমে দায়িত্ব এড়িয়ে যাওয়ার যে চেষ্টা করেছেন, সেটি দুঃখজনক এবং ক্ষতিকর। এতে তার অনুসারীরা ভুল সংশোধন করার সুযোগ তো পায়ইনি বরং ভিডিওর কমেন্টে দেখা যায় অনেকে দাবী করছেন— তিনি সঠিক কথাই বলেছিলেন এবং বিভিন্ন মহল থেকে ‘চাপের কারণে’ এখন ভ্যাকসিনের পক্ষে কথা বলছেন।",0
3054,jachai.org,https://www.jachai.org/fact-checks/post-3054,religious,2021-07-27T09:36:38.000Z,ইসলামিক পদ্ধতিতে জবাইতে পশু ব্যথা অনুভব করে না — এই ভাইরাল পোস্টের সত্যতা কতটুকু?,"গুজবের উৎপত্তি

২০১৯ সালের আগস্ট ১১ তারিখে ঈদুল আযহার প্রারম্ভে জনৈক ইয়াসিন আলাউদ্দিন তার ব্যক্তিগত টাইমলাইনে “ইসলামিক পদ্ধতিতে জবাইতে পশু ব্যথা অনুভব করে না” এমন দাবী সম্বলিত একটি পোস্ট আপলোড দিলে তা ভাইরাল হয়ে পড়ে।

জনৈক ইয়াসিন আলাউদ্দিন তার ব্যক্তিগত টাইমলাইনে পোস্টটি সর্বপ্রথম আপলোড করেন // আগস্ট ১১, ২০১৯

তার পোস্টে দাবী করা হয়, জার্মানির হ্যানোভার বিশ্ববিদ্যালয়ের দুইজন প্রফেসর “ইসলামিক পদ্ধতিতে পশু জবাই করলে না কি ‘সিবিপি’ মেথডে স্টানড করে জবাই করলে পশু বেশি ব্যথা অনুভব করে” এই নিয়ে একটি গবেষণা করেছেন।

গবেষণায় EEG (Electroencephalogram) দ্বারা পশুর মস্তিষ্ক এবং ECG (Electrocardiography) দ্বারা হৃদপিন্ড পর্যবেক্ষণ করা হয়।

জবাইয়ের প্রথম ৩ সেকেন্ডে EEG গ্রাফে কোনো পরিবর্তন দেখা যায়নি। যার অর্থ বলা হয়, “পশু কোনো ব্যথা পায় না”। এরপর উল্লেখ করা হয় যে, এসময়ের পর আরও ৩ সেকেন্ডের রেকর্ডে দেখা যায় পশু গভীর ঘুমে আচ্ছন্ন থাকার মতো অচেতন হয়ে থাকে। যার ব্যাখ্যা হিসেবে বলা হয়, “শরীর হতে প্রচুর রক্ত বের হয়ে যাওয়ায় ব্রেইনে রক্ত সরবরাহ হয় না বলে এই অচেতন অবস্থা হয়।”

এরপর বলা হয়, এই ৬ সেকেন্ডের পর EEG গ্রাফে ‘Zero level’ দেখাচ্ছিলো, যার ব্যাখ্যা হিসেবে বলা হয়, “পশু কোনো ব্যথা পাচ্ছে না।” পরিশেষে উল্লেখ করা হয়, জবাইয়ের পর পশুর খিচুনি Spinal Cord এর একটি Reflex Reaction, এটি মোটেও ব্যথার জন্য হয় না।

তার উল্লেখিত তথ্যগুলোর অস্তিত্ব পাওয়া যায় The Daily New Nation নামক বাংলাদেশ ভিত্তিক একটি ইংরেজি পত্রিকায়। পত্রিকাটিতে ২০১৫ সালের সেপ্টেম্বর মাসে জনৈক সৈয়দ আশরাফ আলি-এর একটি লেখা প্রকাশ করা হয়, যার শিরোনাম “The most humane slaughter“। ধারণা করা যায়, ইয়াসিন আলাউদ্দিন তার তথ্যগুলো এই পত্রিকার আর্টিকেল থেকেই নিয়েছেন।

কপি-পেস্টের মাধ্যমে ইয়াসিন আলাউদ্দিনের পোস্টটি ২০১৯ সাল থেকে পরবর্তীতে ২০২১ সাল পর্যন্ত প্রতিবছর ঈদুল আযহার সময় নতুন করে ভাইরাল হয়। তবে একপর্যায় কপি-পেস্ট পোস্টগুলোতে ‘পশু’ শব্দের স্থানে ‘গরু’ শব্দ ব্যবহার শুরু হয়।

সত্যতা যাচাই
গবেষণাপত্রের প্রকৃত শিরোনাম

আলোচিত পোস্টগুলোতে যে গবেষণার উল্লেখ করা হয় সেটির অস্তিত্ব পাওয়া গিয়েছে। জার্মান ভাষায় লিখিত ঐ গবেষণাপত্রের ইংরেজি শিরোনাম হচ্ছে, “Objectivization of pain and consciousness in the conventional (dart-gun anesthesia) as well as in ritual (kosher incision) slaughter of sheep and calf”

এই শিরোনাম থেকে এটি বোধগম্য যে এটি ধর্মীয় পদ্ধতিতে জবাই বলতে সরাসরি মুসলমানদের জবাই পদ্ধতি নয়, বরং ইহুদী ধর্মালম্বিদের ‘কোশার’ পদ্ধতিকে উল্লেখ করেছে। অর্থাৎ, গবেষণাটি মূলত ‘ইসলামিক পদ্ধতিতে পশু জবাই’ এর উপর ছিলো এই দাবীটি সঠিক নয়।

ইয়াসিন আলাউদ্দিন ইসলামিক পদ্ধতিতে জবাইয়ের পক্ষে এই গবেষণাকে রেফারেন্স হিসেবে ব্যবহার করে যে লিংকটি প্রদান করে সেটি মূল জার্মান ভাষার গবেষণাপত্রটির ইংরেজিরূপ, যা ‘সাহিব মুসতাকিম ব্লেহার’ নামক একজন ব্রিটেন ভিত্তিক অনুবাদকের ভাষান্তরিত করা। তিনি ভাষান্তর করার সময় ‘কোশার’ (ইহুদীদের ধর্ম অনুযায়ী সঠিক) শব্দটি বদলীয়ে শিরোনাম করেন, “Experiments for the objectification of pain and consciousness during conventional (captive bolt stunning) and religiously mandated (“ritual cutting”) slaughter procedures for sheep and calves.”

এই গবেষণায় গরু নয়, বরং ভেড়া ও বাছুর ব্যবহার করা হয়।

উল্লেখিত EEG গ্রাফের বর্ণনার সত্যতা

ভাইরাল পোস্টে উল্লেখিত ৩ সেকেন্ড কিংবা ৬ সেকেন্ডের EEG গ্রাফের যে বর্ণনা প্রদান করা হয়েছে সেটি প্রদত্ত গবেষণাপত্রের কোথাও পাওয়া যায়নি। এছাড়াও পশুর Reflex Reaction বিষয়েও সেখানে উল্লেখ করা নেই। দৈনিক নিউ ন্যাশন এর উল্লেখিত লেখাটি বাদে, এই বর্ণনার অস্তিত্ব পাওয়া যায়, অনুবাদক সাহিব মুসতাকিম ব্লেহারের ব্যক্তিগত ওয়েবসাইট mustaqim.co.uk-এ। যেখানে বলা হয়—

With the halal method of slaughter, there was not change in the EEG graph for the first three seconds after the incision was made, indicating that the animal did not feel any pain from the cut itself. This is not surprising. Often, if we cut ourselves with a sharp implement, we do not notice until some time later.

The following three seconds were characterised by a condition of deep sleep-like unconciousness brought about by the draining of large quantities of blood from the body. Thereafter the EEG recorded a zero reading, indicating no pain at all, yet at that time the heart was still beating and the body convulsing vigorously as a reflex reaction of the spinal cord. It is this phase which is most unpleasant to onlookers who are falsely convinced that the animal suffers whilst its brain does actually no longer record any sensual messages.

এথেকে বুঝা যাচ্ছে যে ‘দৈনিক নিউ ন্যাশন’ মূলত সাহিব মুসতাকিম ব্লেহারের এই লেখাটি থেকে হুবুহু তথ্য উঠিয়ে দিয়েছে। বাংলায় লিখা ইয়াসিন আলাউদ্দিনের পোস্টটি এই লেখার অনুবাদের প্রচেষ্টা মাত্র। যাতে ব্লেহারের ৬ সেকেন্ডের হিসেবগুলো স্বয়ং নিজের করা অনুবাদকৃত গবেষণাপত্রটি সমর্থন করে না, যদিও সেটিকে রেফারেন্স হিসেবে উল্লেখ করা হয়েছে তার ওয়েবসাইটে।

কী লেখা আছে অনুবাদকৃত গবেষণাপত্রে?

সীমাবদ্ধতার কারণে আমরা জার্মান ভাষায় লিখিত মূল গবেষণাপত্রটি সংগ্রহ করতে পারিনি। তবে ভাইরাল পোস্টে রেফারেন্স হিসেবে উল্লেখিত অনুবাদকৃত গবেষণাপত্রটির আলোকে নিচের তথ্যগুলো তুলে ধরা হলো।

গবেষণাপত্রটি জার্মানির হ্যানোভার বিশ্ববিদ্যালয়ের ৪ জন গবেষকের (W. Schulze, H. Schultze-Petzold, A.S. Hazem ও R. Gross)। গবেষণাটির উদ্দেশ্য ছিলো সেদেশে প্রচলিত ক্যাপটিভ বল্ট গান (Captive Bolt Pistol) দ্বারা মাথার নির্দিষ্ট স্থানে জোরে প্রহারের মাধ্যমে অচেতন করে পশু জবাই এবং সরাসরি ধর্মীয় পদ্ধতিতে ছুরির জবাই — এই দুইটির মধ্যে ব্যথা অনুভব ও অজ্ঞান হওয়ার মাত্রা নির্ধারণ করে তুলনামূলক একটি পরীক্ষা করা। গবেষণাটি করা হয় ১৯৭৮ সালে।

এই গবেষণায় গরু নয়, বরং ২৩টি ভেড়া ও ১৫টি বাছুর ব্যবহার করা হয় এবং গবেষণার পরিসমাপ্তিতে পূর্ণ বয়স্ক গরুর ক্ষেত্রে বিষয়টি কেমন হবে সেই বিষয় আলাদা গবেষণার জন্য অনুরোধ করে বলা হয়—

“They need to be followed as a high priority by further investigations in the continuation of the scientific clarification of the issues of loss of pain and consciousness during slaughter of this kind with and without stunning using the same experimental approach with a representative number of grown cows of various breeds.”

মস্তিষ্কের কার্যক্রম পর্যবেক্ষণের জন্য Electroencephalogram বা EEG ব্যবহার করা হয়। আমাদের মস্তিষ্ক সক্রিয় থাকলে, সেটির কার্যক্রমের মাত্রা EEG গ্রাফে দেখা যায়, অনেকটা হৃদযন্ত্রের ECG (Electrocardiography) এর মতো।

আলোচিত গবেষণায় তুলনামূলকভাবে দেখা যায় যে জার্মানিতে প্রচলিত পদ্ধতি, অর্থাৎ অজ্ঞান করে পশুকে জবাই করা থেকে ধর্মীয় পদ্ধতিতে সরাসরি জবাইয়ে পশু তুলনামূলক তাড়াতাড়ি মস্তিষ্কের ক্রিয়া হারায়। অর্থাৎ, EEG গ্রাফে Zero Level-এ পৌছায় এবং পশু ক্লিনিক্যালি মৃত্যুবরণ করে।

গবেষণায় দেখা যায়, ক্যাপটিভ বল্ট গান দিয়ে প্রহারের ফলে EEG গ্রাফে মস্তিষ্কের কার্যক্রম বেশী পরিলক্ষিত হয়। যা ব্যথা অনুভব হওয়ার কারণেই হয় বলে উল্লেখ করা হয়। অপরদিকে, ধর্মীয় পদ্ধতিতে সরাসরি জবাইয়ে গলা কাটার পর EEG গ্রাফে তেমন কোনো বিশেষ প্রতিক্রিয়া লক্ষ্য করা যায়নি।

গবেষণায় বলা হয়, ক্যাপটিভ বল্ট গান দিয়ে প্রহারের মাধ্যমে অজ্ঞান করে পশু জবাই করার পদ্ধতি পালন করার কোনো কারণ এই গবেষণায় দেখা যায়নি। অপরদিকে, সরাসরি ধর্মীয় পদ্ধতি, যদি সঠিকভাবে পালন করা হয়, তবে সেটির মাধ্যমে পশু জবাই করা হলে, সেটি ভেড়া ও বাছুরের ক্ষেত্রে ব্যথাহীন, EEG গ্রাফ অনুসারে।

ইহুদীদের কোশার পদ্ধতিতে জবাই ও মুসলমানদের হালাল পদ্ধতিতে জবাই অনেকটা এক হওয়ায় উপরের এই গবেষণার উপসংহার তাই হালাল পদ্ধতিতে জবাইয়ের ক্ষেত্রেও প্রযোজ্য হতে পারে।",0
2875,jachai.org,https://www.jachai.org/fact-checks/post-2875,religious,2021-07-15T12:08:07.000Z,ব্রাজিলে আযান দেওয়া নিষিদ্ধ ও আর্জেন্টিনায় ‘আল্লাহু আকবার’ বললে গ্রেফতার?,"গুজবের উৎপত্তি

এই গুজবের প্রচলন হয় ২০১৪ সালের জুন মাসে সেই বছরের ফিফা ওয়ার্ল্ড কাপের ঠিক প্রারম্ভে। প্রশ্ন-উত্তরের ছলে ফেসবুকের বিভিন্ন পোস্টে বলা হয়—

পৃথিবীর কোন দেশে আজান দেওয়া দণ্ডনীয় অপরাধ?
উত্তর: ব্রাজিল

পরবর্তীতে এই গুজবের উপর ভিত্তি করে আরও কিছু পোস্ট প্রচার করা হয় যেখানে বলা হয় কেনো বিধর্মীদের কোনো দলকে সমর্থন দেওয়া উচিৎ নয়।

ব্রাজিলের আযান বিষয়ক গুজবের বর্ধিত সংস্করণ হিসেবে আর্জেন্টিনা সম্পর্কিত গুজবটির প্রচলন শুরু হয়, এই বছর জুলাই মাসের ৪ তারিখ থেকে, কোপা আমেরিকা ২০২১ এর সেমিফাইনাল পর্বে আর্জেন্টিনা ও ব্রাজিল উঠলে। আমাদের অনুসন্ধানে ‘ফরিদ আলম’ নামক একজনের পোস্ট সর্ব প্রথম খুঁজে পাওয়া যায়, যেখানে লেখা—

ব্রাজিলে আজান দেয়া নিষিদ্ধ। আর্জেন্টিনায় আল্লাহু আকবার বা আল্লাহর নাম নিলে গ্রেফতার। তারপর ও আপনি কেমন করে এদের কে ভালোবাসতে পারেন?মুসলিম হওয়া কি এতোই সহজ?

সত্যতা যাচাই

ব্রাজিলে আযান দেওয়া কিংবা আর্জেন্টিনায় ‘আল্লাহু আকবার’ বলার উপর কোনোরূপ নিষেধাজ্ঞার প্রমাণ এসকল ফেসবুক পোস্ট ছাড়া বিশ্বস্ত কোনো সূত্রে পাওয়া যায় না। ধর্মীয় স্বাধীনতা খর্ব করে এমন দুটি কড়া আইন প্রণয়ন করা হলে তা অবশ্যই সারা বিশ্বব্যাপী সমালোচিত হতো কিন্তু এমন কোনো প্রমাণ খুঁজে পাওয়া যায়নি।

আযান প্রদানের ক্ষেত্রে বিভিন্ন দেশের আরোপিত সীমাবদ্ধতা

ইসলাম ধর্মাবলম্বীদের প্রার্থনার জন্য আহ্বানের মাধ্যম আযান ব্রাজিল কিংবা আর্জেন্টিনায় বিশেষভাবে নিষিদ্ধ না করা হলেও পৃথিবীর এমন অনেক দেশে (যেমন জার্মানি, ভারত, ইজরাইল, যুক্তরাজ্য, সুইডেনে) এই ব্যাপারে কিছু সীমাবদ্ধতা আরোপ রয়েছে। এসব নিষেধাজ্ঞা অধিকাংশ ক্ষেত্রে উচ্চ শব্দে লাউডস্পিকার ব্যবহার করে আজান দেওয়ার উপর আরোপ করা হয়।

এসব নিষেধাজ্ঞা কেবল সংখ্যালঘু মুসলিম দেশে নয়, মুসলিম প্রধান দেশেও প্রচলিত রয়েছে। তাজিকিস্তানে ২০০৯ সালে আযানে লাউডস্পিকারের ব্যবহারে নিষেধাজ্ঞা আনা হয়। সম্প্রতি সৌদি আরব মসজিদের লাউডস্পিকারের মাধ্যমে নির্দিষ্ট মাত্রায় শুধুমাত্র ‘আযান’ ও ‘ইকামত’ প্রদানের আইন প্রণয়ন করে, অর্থাৎ, নামাজের তেলওয়াতের সময় লাউডস্পিকারের ব্যবহারের উপর নিষেধাজ্ঞা আরোপ করে।[1] এছাড়াও তুরস্কে ১৯৫০ সালের পূর্ব পর্যন্ত তুর্কি ভাষায় আজান প্রচারের আইন ছিলো।[2]

ইন্দোনেশিয়ায় ২০১৮ সালে সরকার কর্তৃক আজান প্রদানের নীতিমালা প্রদান করা হয়।[3] সেই বছর দেশটির সুমাত্রা দ্বীপের বৌদ্ধ ধর্মাবলম্বী একজন মহিলাকে উচ্চ আওয়াজে লাউডস্পিকারের মাধ্যমে মসজিদে আজান প্রদানের বিষয় সমালোচনা করায়, ধর্ম অবমাননা করার জন্য ১৮ মাসের জেল প্রদান করে। মেইলিয়ানা নামক ঐ মহিলা ২০১৬ সালে তার এক মুসলিম প্রতিবেশীর নিকট এই ব্যাপারে মন্তব্য করলে, সেই প্রতিবেশীর মাধ্যমে গুজব ছড়ায় যে মেইলিয়ানা আজান নিষিদ্ধ করার জন্য চেষ্টা করছেন। এর প্রতিক্রিয়া স্বরূপ স্থানীয়রা প্রায় ১৪টি বৌদ্ধ মন্দির ভাঙচুর করে।[4] মেইলিয়ানার এই ঘটনার প্রেক্ষিতে ইন্দোনেশিয়া এই নীতিমালা প্রদান করে।",0
2670,jachai.org,https://www.jachai.org/fact-checks/post-2670,national-issue,2021-02-06T16:05:40.000Z,সময় টিভিতে উল্লেখিত এসব কি ইজরাইলি কোম্পানি?,"গুজবের উৎপত্তি

সম্প্রতি কাতার ভিত্তিক টিভি চ্যানেল আল জাজিরা “All the Prime Minister’s Men” শীর্ষক একটি প্রতিবেদন সম্প্রচার করে। প্রতিবেদনটিতে বাংলাদেশের উচ্চপদস্থ সামরিক কর্মকর্তাগণের দ্বারা দুর্নীতি ও ক্ষমতার অপব্যবহারের দাবী তুলে ধরা হয়। এমন দাবীর প্রমাণস্বরূপ বাংলাদেশ সেনাবাহিনী কর্তৃক ইসরায়েল থেকে ইন্টারনেট ও মোবাইল মনিটরিং সরঞ্জামাদি ক্রয় করা হয়েছে এমন একটি তথ্য উপস্থাপন করা হয়। প্রতিবেদনটিতে বলা হয়, যেখানে ইজরাইলের সাথে বাংলাদেশের সাথে কূটনৈতিক সম্পর্কই নেই, সেখানে রাজনৈতিক প্রতিপক্ষকে ‘নজরদারির’ জন্য দুর্নীতি করে দেশটির একটি কোম্পানি হতে মনিটরিং সরঞ্জামাদি ক্রয় করা হয়েছে। এই দাবীর বিপরীতে সেনাসদর দপ্তর একটি প্রতিবাদলিপি প্রকাশ করে।

আল জাজিরার এই প্রতিবেদনের প্রেক্ষাপটে বাংলাদেশি টিভি চ্যানেল ‘সময় টেলিভিশন’ একটি ভিডিও ও অভিমত প্রকাশ করে, যার শিরোনাম, “বিভ্রান্তির কিছু নেই, বাংলাদেশের ঘরে ঘরে রয়েছে ইসরায়েলের যন্ত্রাংশ”। চ্যানেলটির সম্প্রচার ও তথ্যপ্রযুক্তি প্রধান সালাউদ্দিন সেলিমের এই লেখায় উল্লেখ করেন যে—

“ইসরায়েলের যন্ত্রাংশ ছাড়া শুধু বাংলাদেশ নয়, সারাবিশ্বই বলা যায় অচল। সামরিক বাহিনী ছাড়াও গত কয়েক দশক ধরেই বাংলাদেশে ইসরায়েলের যন্ত্রাংশ ব্যবহৃত হয়ে আসছে। বাংলাদেশে টেলিকমিউনিকেশন ডিভাইস, নেটওয়ার্কিং ডিভাইস, ট্রান্সমিটার কিংবা রেডিও ফ্রিকুয়েন্সি সংক্রান্ত যন্ত্রাংশ, ডিফেন্সের সিকিউরিটি ডিভাইস, রাডার ডিভাইসের সিংহভাগই তৈরি হয় ইসরায়েলে।”

এই দাবীর প্রমাণস্বরুপ তিনি প্রযুক্তিভিত্তিক বেশ কিছু প্রসিদ্ধ কোম্পানির নাম উল্লেখ করেন এবং দাবী করেন যে এসব ইজরাইল ভিত্তিক কোম্পানি। আমাদের লেখা প্রকাশের আগে পর্যন্ত সময় টিভির আর্টিকেলটি ফেসবুকে ৪৪ হাজারের উপর লাইক, শেয়ার ও কমেন্ট পায়। এছাড়াও সময় টিভির অফিশিয়াল ইউটিউব চ্যানেলে, ‘কোন দেশ থেকে যন্ত্রাংশ কেনা উচিত —তা দেখার দায়িত্ব আল জাজিরার নয়!’ শিরোনামে প্রকাশিত ইউটিউব ভিডিওটি ১.৭ লাখের মতো ভিউ পায়।

সত্যতা যাচাই

খুবই অগোছালো, অস্পষ্ট ভাষায় প্রকাশিত এই অভিমতটিতে প্রদত্ত অধিকাংশ তথ্যই ভুল। এছাড়াও যুক্তি ও লেখার ভঙ্গীতে অভিমত প্রকাশকারীর আন্তর্জাতিক ব্যবসায় ও কূটনৈতিক সম্পর্কের ব্যাপারে অনভিজ্ঞতা প্রকাশ পায়।

চ্যানেলটির সম্প্রচার ও তথ্যপ্রযুক্তি প্রধান সালাউদ্দিন সেলিম তার ভিডিও ও লেখায় যেসব কোম্পানিকে ইজরাইলি কোম্পানি বলে দাবী করেন সেসবের প্রকৃত তথ্য হচ্ছে নিম্নরূপ—

কোম্পানি	প্রতিষ্ঠাতা দেশ	হেডকোয়ার্টার	প্রতিষ্ঠাতা
Cisco	যুক্তরাষ্ট্র	যুক্তরাষ্ট্র	Sandy Lerner (USA)

Leonard Bosack (USA)

Junipar (ভুল বানান)
Juniper Networks	যুক্তরাষ্ট্র	যুক্তরাষ্ট্র	Pradeep Sindhu (USA)
Motorola	যুক্তরাষ্ট্র	যুক্তরাষ্ট্র	Paul Galvin (USA)
Joseph Galvin (USA)
Hewlett-Packard (HP)	যুক্তরাষ্ট্র	যুক্তরাষ্ট্র	David Packard (USA)
Bill Hewlett (USA)
Oracle Corporation	যুক্তরাষ্ট্র	যুক্তরাষ্ট্র	Larry Ellison (USA)
Bob Miner (USA)
Ed Oates (USA)

এসব কোম্পানি ইজরাইলে সক্রিয়ভাবে ব্যবসায় করলেও এসব কোম্পানি ইজরাইলে প্রতিষ্ঠিত বা মূল কার্যক্রম ইজরাইল থেকেই পরিচালিত হয় এমন দাবী সম্পূর্ণ অসত্য।

এছাড়াও HP সম্পর্কে আরেকটি ভ্রান্ত তথ্য এখানে উপস্থাপন করা হয় যাতে বলা হয় Hewlett-Packard (HP) এর পূর্ব নাম ছিলো Indigo আবার বলা হয় ২০০১ সালে Hewlett-Packard (HP) এই Indigo কে কিনে নেয়। প্রকৃত সত্য হচ্ছে, HP প্রতিষ্ঠিত হয় ১৯৩৯ সালে যুক্তরাষ্ট্রের ক্যালিফোর্নিয়ায় এবং Indigo হচ্ছে একটি প্রিন্টিং ও প্রেস সংক্রান্ত কোম্পানি যা ১৯৭৭ সালে ইজরাইলে প্রতিষ্ঠিত হয়। ২০০১ সালে HP কোম্পানিটি কিনে নিলে তার নাম হয় “HP Indigo Division”, যা মূলত বাণিজ্যিক প্রেসের সরঞ্জাম ও কমার্শিয়াল প্রিন্টিং এর সমাধান প্রদান করে। HP এর ব্যক্তিগত কাজে ব্যবহৃত প্রিন্টার এই কোম্পানি তৈরি করে না।

তার লেখায় তিনি দাবী করেন—

“মাইক্রোসফটের জনপ্রিয় অপারেটিং সিস্টেম Windows NT এবং XP Operating Systems এর মূল ডেভেলপমেন্টের কাজটি হয়েছিল ইসরায়েলেই।”

এটি একটি বহুল প্রচলিত ভ্রান্ত দাবী। মাইক্রোসফটের উল্লেখিত এই অপারেটিং সিস্টেমগুলো সারা বিশ্বব্যাপী ছড়িয়ে থাকা নিজস্ব প্রকৌশলী সমন্বিত প্রচেষ্টা। এখানে মাইক্রোসফট ইজরাইল টিমের গুরুত্বপূর্ণ অবদান থাকলেও মূল বা সিংহভাগ ডেভেলপমেন্ট তারাই করেছে এমন কোনো সত্যতা পাওয়া যায়নি।[1]

এছাড়াও আরও দাবী করা হয়—

“যে মাইক্রোপ্রসেসরের আবিষ্কার সারাবিশ্বকে বদলে দিয়েছে সেই মাইক্রোপ্রসেসরও মূল কাজগুলো হয় ইসরায়েলেই। বর্তমানে ইন্টেলের মাইক্রোপ্রসেসর শিল্পে প্রায় ৭৮০০ জন ইসরায়েলি প্রকৌশলী কাজ করে। অর্থাৎ বলা যায়, বাংলাদেশে যত কম্পিউটার ও কৃত্রিমবুদ্ধিমত্তা সম্পন্ন ডিভাইস ব্যবহৃত হয় তার মূল যন্ত্রাংশ এই মাইক্রোপ্রসেসরটির মূল কারিগররাও কিন্তু ইসরায়েলের।”

যুক্তরাষ্ট্র ভিত্তিক মাইক্রোপ্রসেসরের নির্মাতা ইন্টেলে প্রায় ৪৫টি দেশের ৮৫ টি ফ্যাসিলিটির মাধ্যমে ১ লাখ ১০ হাজার ৬০০ জন কর্মরত আছে।[2] লেখাটিতে ইজরাইলে ৭,৮০০ কর্মচারীর সকলকে প্রকৌশলী দাবী করলেও, ২০১৪ সালের তথ্য অনুসারে ইজরাইলের ৪টি ডেভেলপমেন্ট ফ্যাসিলিটি ও ২টি উৎপাদন কেন্দ্রে ১০,০০ এর মতো লোক বিভিন্ন পদবীতে কাজ করে।[3] যা মোট জনশক্তির ১০% এর কিছু কম। এমন তুলনায় বাংলাদেশের সকল কম্পিউটার ডিভাইসের মূল যন্ত্রাংশগুলোর মূল কারিগরদের ইজরাইলের বলা অবান্তর।

অপর আরেক ভিত্তিহীন দাবী হচ্ছে—

“শুধু কমিউনিকেশন ইকুপমেন্টই নয়, বাংলাদেশে মেডিকেল সেক্টরে ব্যবহৃত ইমেজিং স্ক্যানিং সংক্রান্ত বেশিরভাগ যন্ত্রাংশই আসে ইসরায়েল থেকে।”

ইজরাইল থেকে সরাসরি বৈধ উপায়ে এসব সরঞ্জামাদি আনা সম্ভব নয়। এছাড়াও বিশ্বের শীর্ষ ৩০ মেডিকেল সরঞ্জামাদি নির্মাতা কোম্পানির মধ্যে কোনো ইজরাইলি কোম্পানি নেই।[4][5]

লেখকের অভিমতের পরিসমাপ্তিতে তিনি উল্লেখ করেন—

“তাছাড়া আমাদের দেশের প্রয়োজনীয় যন্ত্রাংশ কিংবা প্রযুক্তি কোন দেশ থেকে ক্রয় করা উচিত কিংবা অনুচিত তাও ধরিয়ে দেওয়ার দায়িত্ব আল জাজিরার নয়, প্রয়োজনের স্বার্থে সরাসরি কিংবা ভায়া মাধ্যমে যেকোনো দেশের প্রযুক্তিই আমরা কিনতে পারি। সেক্ষেত্রে অন্যায়ের কিছু নেই।”

এমন একটি আনাড়ি অভিমতে লেখকের কূটনৈতিক আইন ও ব্যবস্থা সম্পর্কে অবিজ্ঞতা প্রকাশ পায়। যেখানে স্বয়ং ‘বাংলাদেশ সেনাবাহিনী’ তাদের প্রতিবাদলিপিতে উল্লেখ করে—

“প্রতিবেদনটিতে প্রকাশিত ‘বাংলাদেশ সেনাবাহিনী কর্তৃক ইসরায়েল থেকে ইন্টারনেট ও মোবাইল মনিটরিং সরঞ্জামাদি ক্রয় সংক্রান্ত মিথ্যা তথ্যের তীব্র প্রতিবাদ জানানো হচ্ছে। প্রকৃতপক্ষে জাতিসংঘ শান্তিরক্ষা মিশনে ব্যবহারের জন্য হাঙ্গেরির একটি কোম্পানি থেকে ক্রয়কৃত সিগন্যাল সরঞ্জামাদিকে উদ্দেশ্য প্রনোদিতভাবে ইসরায়েল থেকে আমদানিকৃত মোবাইল মনিটরিং প্রযুক্তি হিসেবে অভিহিত করা হয়েছে। ক্রয়কৃত সরঞ্জাম কিংবা এ সংক্রান্ত কোন নথিপত্রেই এগুলো ইসরায়েলের তৈরি বলে উল্লেখ নেই। এখানে উল্লেখ্য যে, বাংলাদেশের সাথে ইসরায়েলের কূটনৈতিক সম্পর্ক না থাকায় উক্ত দেশ থেকে প্রতিরক্ষা সামগ্রী ক্রয় কিংবা প্রতিরক্ষা সহযোগিতা গ্রহণের কোন অবকাশ নেই।”

এমন একটি নিম্নমানের অভিমত সময় টেলিভিশনের মত জাতীয় পর্যায়ের একটি গণমাধ্যমে ফলাও করে প্রকাশ হতাশাজনক।",0
2635,jachai.org,https://www.jachai.org/fact-checks/post-2635,fake-news,2020-04-20T16:31:52.000Z,ভিডিওটি কি আইনমন্ত্রী আনিসুল হকের মায়ের জানাজার?,"গত এপ্রিল ১৮ তারিখ, শনিবার, আইনমন্ত্রী আনিসুল হকের মা, মুক্তিযোদ্ধা জাহানারা হক মৃত্যুবরণ করেন। তিনি বাংলাদেশের অন্যতম সংবিধান প্রণেতা প্রয়াত অ্যাডভোকেট সিরাজুল হকের স্ত্রী। সংবাদ থেকে জানা যায় যে বনানীর ১১ নম্বর রোডের পাশে পানি উন্নয়ন বোর্ডের জামে মসজিদ প্রাঙ্গণে পারিবারিকভাবে ও সীমিত পরিসরে তার নামাজে জানাজা অনুষ্ঠিত হয়। এরপর তাকে বনানী কবরস্থানে দাফন করা হয়।

Position Not Set

এপ্রিল ২০ তারিখে ‘আল্লামা মামুনুল হক্বের সমর্থক’ নামক একটি ফেসবুক পেইজ থেকে একটি ভিডিও প্রচার করা হয়। সেটির বিবরণে উল্লেখ করা হয়-

সরকারী আইন অমান্য করে আইনমন্ত্রী আনিসুল হকের মায়ের জানাজা
.
এব্যাপারে একাত্তর টিভির ঘন ঘন লাউভ হবে না। কেউ প্রশ্ন তুলবে না। এই জানাজায় খোদ মারহুমার ছেলের অনুপস্থিতি নিয়ে মৃতের করোনার আশংকা প্রকাশ করবে না। তবুও চলেন কাল্পনিক একটা অনুষ্ঠান দেখি।
.
এব্যাপারে গ্রেণেড মুফতিকে প্রশ্ন করা হলে তিনি বলেন, ম্যাঁআ, ম্যাঁআ। আমি মরহুমার শান্তি ও কইল্যাণ পইত্যাশা করি। জানাজা একটি ধর্মিয় কাজ। জামাত শিবিরের ছেলেপেলেরা জানাজা নিয়ে প্রশ্ন তোলে। ওরা শোলাকিয়াতেও ইদের নামাজের জানাজায় হামলা করেছিলো। ফাঁসী চাই।
.
বালেস্টার সুমন বলেন, এই যে আমি যেখান থেকে লাইভে আসছি এইখানে হাজার হাজার মানুষের জানাজা, মানি আনিচুল হকের মায়ের জানাজা। এই জানাজা যুদ্ধাপরাধ ট্রাইব্যুনালের গ্রহণযোগ্যতা প্রমাণ করে। আপনারা নিয়মিত এইভাবে জানাজায় থাকবেন। সবাইকে সালাম।
.
বিচিষ্ট **** পোলা জ.ই মামুন বলেন, আজ থেকে কাউকে গালি দিতে হলে বলমু তুই একটা আইনমন্ত্রী। যদিও তিনি এরজন্য পরে নিঃশর্ত ক্ষমা চেয়েছেন।

এপ্রিল ২০ তারিখে ‘আল্লামা মামুনুল হক্বের সমর্থক’ নামক একটি ফেসবুক পেইজ থেকে একটি ভিডিও প্রচার করা হয়।

এর পরপরই বিভিন্ন পেইজ থেকে ভিডিওটি রি-আপলোড দেওয়া হয় এবং স্ক্রিনশট নিয়ে তা প্রচার করা হয় “আইনমন্ত্রী আনিসুল হকের মায়ের জানাজা” হিসেবে।

ভিডিওটি বিভিন্ন শিরোনামে রিআপলোড করা হয় বিভিন্ন পেইজ ও প্রোফাইল থেকে।

এসব ভিডিওগুলো থেকে যদিও এটি স্পষ্ট যে এটি বনানী বা বনানী কবরস্থান এলাকা থেকে ধারণ করা হয়নি।

প্রচারিত ভিডিওগুলোর উপরে ‘RiTV’ নামক একটি ইউটিউব চ্যানেলের লোগো পাওয়া যায়। চ্যানেলটিতে গিয়ে পাওয়া যায় মূল ভিডিওটি। যার শিরোনাম “ভূমি মন্ত্রী শামসুর রহমান শরীফ ডিলুর জানাজা নামাজ । Pabna Dilu MP” যা আপলোড করা হয় এপ্রিল ২ তারিখে।

Position Not Set

উল্লেখ্য, শামসুর রহমান শরীফ ডিলু ২০১৪ সালে ভূমিমন্ত্রী হিসেবে শপথ গ্রহণ করেন। ৮০ বছর বয়সে এপ্রিল ২, ২০২০ তারিখে ঢাকার ইউনাইটেড হাসপাতালে আইসিইউতে চিকিৎসাধীন অবস্থায় তিনি মৃত্যুবরণ করেন। সেদিন পাবনার ঈশ্বরদীতে তার জানাজা অনুষ্ঠিত হয়। পরবর্তীতে লক্ষ্মীকুন্ডা ইউনিয়নে তার গ্রামের বাড়িতে আরেকটি জানাজার পর পারিবারিক কবরস্থানে তাকে দাফন করা হয়। প্রচারিত ভিডিওটি তার জানাজার।",0
2606,jachai.org,https://www.jachai.org/fact-checks/post-2606,health,2020-04-09T17:24:36.000Z,ইথানলের ভাপ নিয়ে করোনাভাইরাসের চিকিৎসা করা যায়?,"এপ্রিলের ৮ তারিখে এনটিভি-তে প্রচারিত একটি প্রতিবেদনে জনৈক গবেষক দাবী করেন যে ইথানলের কুসুম গরম মিশ্রনে কুলকুচি করলে, ইথানল বাষ্প গলায় পৌঁছার মাধ্যমে করোনাভাইরাস মারা যায় এবং এইভাবে আক্রান্ত রোগীর চিকিৎসা করা যেতে পারে। প্রতিবেদনটির মাধ্যমে বাংলাদেশের প্রশাসনকেও করোনাভাইরাস আক্রান্ত রোগীদের ক্ষেত্রে এই পদ্ধতি অনুসরণ করার আহ্বান জানানো হয়।

এভাবে সরাসরি ইথানল সেবন করে করোনাভাইরাসের চিকিৎসা করা যায় না। উপরন্তু এভাবে বাষ্পের মাধ্যমে ইথানল গ্রহণের ফলে মারাত্মক শারীরিক ক্ষতি হতে পারে। বিশ্ব স্বাস্থ্য সংস্থা থেকে সরাসরি ইথানল সেবন না করার জন্য সতর্কতা প্রদান করা হয়।

আলোচ্য গবেষক, ড. মো আলিমুল ইসলাম, পেশায় বাংলাদেশ কৃষি বিদ্যালয়ের একজন ভাইরোলজিস্ট বলে জানা যায়। তিনি নতুন করোনাভাইরাসের মত পূর্বে প্রাপ্ত কিছু ভাইরাসের উপর ইথানলের প্রভাবের উপর ভিত্তি করে এমন দাবী করেন। অথচ তার সুনির্দিষ্টভাবে নতুন করোনাভাইরাসের উপর কোন গবেষণা নেই এবং এই পদ্ধতি ব্যবহার করে তিনি যাদের উপর পরীক্ষা চালিয়েছেন তাদের কারোরই কোভিড-১৯ সনাক্ত হয়নি।

এনটিভির রিপোর্টে ভাপ নেওয়ার পদ্ধতিও প্রদর্শন করা হয়।

এমন দায়িত্বহীন একটি রিপোর্ট প্রচার এনটিভির মত জাতীয় ও আন্তর্জাতিকভাবে প্রচারিত গণমাধ্যমে প্রচার নিন্দনীয় এবং এর ফলাফল ভয়ঙ্কর হতে পারে।বাষ্পের মাধ্যমে ইথানল বা এলকোহল গ্রহণ মারাত্মক হতে পারে। বাজারে স্পিরিট হিসেবে প্রাপ্ত ইথানলে মেথানল নামক বিষ মেশানো থাকে। ইতিমধ্যে ইরানে করোনাভাইরাসের চিকিৎসা হিসেবে এরকম বিষাক্ত এলকোহল সেবনের ফলে অন্তত ৪৪ জন মারা গিয়েছে।

এনটিভি ভিডিওটি সরিয়ে নিলেও তাদের ওয়েবসাইট থেকে লিখিত রিপোর্টটি নামিয়ে নেয়নি।

এনটিভি ভিডিও রিপোর্টটি তাদের অনলাইন মাধ্যমগুলো থেকে সরিয়ে ফেললেও এইটি ইতিমধ্যে লক্ষাধিক মানুষের কাছে পৌঁছে গিয়েছে এবং এই রিপোর্টটি বিভিন্ন মাধ্যমেও আপলোড করা হয়েছে। এছাড়াও এই পর্যালোচনা লেখার সময় পর্যন্তও এনটিভির নিউজ পোর্টালে “করোনাজনিত জ্বর, কাশি থেকে মুক্ত হওয়ার পদ্ধতি উদ্ভাবন” শিরোনামে একটি সংবাদ পাওয়া যায়।

সবুজ বাংলাদেশ ২৪ ডট কম নামক একটি বেনামী নিউজ পোর্টালে এমন রিপোর্ট প্রথম প্রকাশ হয়।

এই তথাকথিত গবেষকের গবেষণা প্রচারিত হয় সর্বপ্রথম ‘সবুজ বাংলাদেশ ২৪’ নামক একটি বেনামী নিউজ পোর্টালে। যার ধারাবাহিকতায় আলোচ্য রিপোর্টটি এনটিভিতে করা হয়। ঐ রিপোর্টে উল্লেখ করা হয়—

“এই পদ্ধতি গবেষকদলেন প্রধান তাঁর নিজের উপর, বিভাগীয় কয়েকজন শিক্ষানবীশ গবেষক ও কাজের বুয়ার উপর পরীক্ষা করে একই ফলাফল পেয়েছেন বলে তিনি জানান। সবাই সম্ভাব্য করোনা বা মৌসুমি জ্বরে ভুগতেছিলেন বলেও জানান তিনি।”

এটি সঠিক যে জীবাণুনাশক হিসেবে নূন্যতম ৬০% ইথানলের দ্রবণে (যেমন, এলকোহল ব্যবহারে) নতুন করোনাভাইরাস মারা যায়। কিন্তু সেটি যখন পোষক দেহের বাহিরে অবস্থা করে তখনই এভাবে এটিকে ধ্বংস করা যায়। তাই এই ধরণের দ্রবণ জীবাণুনাশক হিসেবে শরীরের বহিরাংশে (যেমন, হাত পরিষ্কার করতে) ও বিভিন্ন পৃষ্ঠ জীবাণুমুক্ত করতে ব্যবহার করা হয়।

একাত্তর টিভিও একই গবেষকের দাবী প্রচার করলে শুধুমাত্র চ্যানেলটির ফেসবুক পেইজেই রিপোর্টটি ৩০ লক্ষাধিক বার দেখা হয়। ভিডিওটি এখনো তাদের ফেসবুক পেইজে পাওয়া যায়।

পোষক শরীরের বাইরে ভাইরাস জড় বস্তুর ন্যায় অবস্থান করে। তখন এর মধ্যে কোন জৈবিক প্রক্রিয়া পরিলক্ষিত হয় না; যেমন, এটি নিজের প্রজনন বা বৃদ্ধি ঘটাতে পারে না। ফলে খুব সহজেই একে জীবাণুনাশক দ্বারা ধ্বংস করা যায়। কিন্তু পোষক শরীরের ভেতর প্রবেশের পর ভাইরাস সক্রিয় হয়ে উঠে এবং কোষের ভেতরে প্রবেশ ঘটিয়ে কোষ ধ্বংস করে নিজের বৃদ্ধি ঘটায়। অর্থাৎ, পোষক দেহের ভিতরে ও বাহিরে ভাইরাসের কার্যপদ্ধতি খুবই ভিন্ন।

রিপোর্টে উল্লেখিত পদ্ধতিতে ইথানল সেবনে আক্রান্ত সব কোষগুলোতে ভাপ পৌঁছানো সম্ভব না। উপরন্তু এটি শরীরের সুস্থ অংশে পৌঁছে সেটিকে এবং বিভিন্ন উপকারী ব্যাকটেরিয়ারও ক্ষতি ঘটাতে পারে।",0
2581,jachai.org,https://www.jachai.org/fact-checks/post-2581,health,2020-03-05T12:46:06.000Z,করোনাভাইরাস সম্পর্কিত এই ‘বিশেষ হেলথ বুলেটিন’-এর তথ্য কতটা সঠিক?,"গত জানুয়ারি থেকে ‘ডাব্লিও এইছ ও’, ‘অনির্দিষ্ট’ কোন এক ‘মিনিস্ট্রি অব হেলথ’ সহ বিভিন্ন স্বাস্থ্য সংস্থার বরাত দিয়ে সারা বিশ্বব্যাপী তথাকথিত একটি ‘হেলথ বুলেটিন’ সোশ্যাল মিডিয়ায় প্রচার করা হয়। কোথাও টেক্সট পোস্ট, কোথাওবা একটি চিঠির ছবি হিসেবে এই ‘হেলথ বুলেটিন’ প্রচার করা হয়। সম্প্রতি বাংলায়ও এই ‘বুলিটিন’ অনুবাদ করে প্রচার করা হয়। এসবের কোনটিই কোন গণস্বাস্থ্য কর্তৃপক্ষের প্রদানকৃত বিবৃতি নয়।

ইংরেজি ভাষায় এই বার্তাটি প্রচার করা হয়―

Please tell your families, relatives and friends.

WHO Health Bulletin to the Public:

Coronavirus is not bacterial infection hence cannot be treated by antibiotics.

The prevention method now is to keep your throat moist, do not let your throat dry up. Thus do not hold your thirst because once your membrane in your throat is dried, the virus will invade into your body within 10 mins. Drink 50-80cc warm water, 30-50cc for kids, according to age. Everytime you feel your throat is dry, do not wait, keep water in hand. Do not drink plenty at one time as it does not help; instead, continue to keep throat moist. Till end of March, do not go to crowded places, wear mask as needed especially in train or public transportation.
Avoid fried or spicy food and load up vitamin C.

The symptoms/ description are:
1. Repeated high fever.
2. Prolonged coughing after fever.
3. Children are more prone.
4. Adults usually feel uneasy, headache and mainly respiratory related illness.
This disease is contagious. Let’s continue to be prepared for any eventuality and please update yourself on the development of the infection.

এই বার্তায় করোনাভাইরাস সংক্রামণ রোধে, ‘কণ্ঠনালী ভেজা রাখতে’, ‘ভাজা পোড়া ও ঝাল খাবার না খেতে’ এবং ‘বেশী করে ভিটামিন সি সাপ্লিমেন্ট খেতে’ বলা হয়।

বার্তাটি বাংলায় অনুবাদ করেও প্রচারিত হয়।

এমন কোন নজির পাওয়া যায়নি যেখানে কোন গণস্বাস্থ্য অধিদপ্তর এমন কোন পরামর্শ দিয়েছে যে শুকনো কণ্ঠনালীতে এই ভাইরাস বেশী প্রভাব বিস্তার করে। আর তাই পানি পান করা একটি অকার্যকর প্রতিরোধ পদ্ধতি। ভিটামিন সি এর অভাব এই ভাইরাস সংক্রামণে কোনরূপ দুর্বলতা সৃষ্টি করে এমন দাবীও অপ্রমাণিত। এছাড়াও ভাজা ও ঝাল খাবার এর মাধ্যমে এই ভাইরাস সংক্রমণ ঘটায় এমন দাবীও সঠিক নয়।

যুক্তরাষ্ট্রের সেন্টার ফর ডিজিসেস কন্ট্রোল এন্ড প্রিভেনশন (সিডিসি)- নতুন করোনাভাইরাস প্রাদুর্ভাবে  শ্বাসতন্ত্রে সংক্রামণ রোধে নিম্নোক্ত বিষয়গুলো অনুসরণ করতে পরামর্শ দিয়েছে[1]― 

নূন্যতম ২০ সেকেন্ড ধরে সাবান ও পানি দিয়ে ঘনঘন হাত ধুতে হবে। এলকোহল বেইজড জীবাণুনাশক বা হ্যান্ড সেনিটাইজার যাতে অন্তত ৬০% এলকোহল রয়েছে এমন সামগ্রী দিয়ে হাত ধুতে হবে যদি সাবান আর পানি না থাকে।
অপরিষ্কার হাতে চোখ, নাক ও মুখ ধরা থেকে বিরত থাকতে হবে।
অসুস্থ ব্যক্তির সাথে নিকটবর্তী যোগাযোগ করা থেকে বিরত থাকতে হবে।
অসুস্থ থাকলে বাসায় অবস্থান করুন।
কাশি বা হাঁচছি দেওয়ার সময় টিস্যু দ্বারা মুখ ঢাকুন এবং সেই টিস্যুটি ময়লার ঝুড়িতে ফেলুন।
যেসব জিনিস বা তল ঘনঘন ধরতে হয়, যেমন (মোবাইল, ল্যাপটপ ইত্যাদি) সেসব ঘনঘন পরিষ্কার ও  জীবাণুমুক্ত করতে হবে।

তবে আলোচ্য এই বার্তায় বলা হয়, “করোনা ভাইরাস ব্যাকটেরিয়াল ইনফেকশন না। তাই এন্টিবায়োটিকে দিয়ে এটির  নিরাময় হবে না।” এই দাবীটি সত্য। এন্টিবায়োটিক দিয়ে ভাইরাস সংক্রমণ প্রতিরোধ করা যায় না।",0
2520,jachai.org,https://www.jachai.org/fact-checks/post-2520,national-issue,2018-09-14T04:32:36.000Z,ভেঙ্গে পড়েছে আকাশবীণার দরজা?,"‘এভিয়েশন নিউজ’ নামক একটি নিউজ পোর্টাল সেপ্টেম্বর ১১ তারিখ রাতে ‘দরজা ভেঙ্গে গেছে ড্রিমলাইনার আকাশবীণার’ শিরোনামে একটি সংবাদ প্রকাশ করে। পরবর্তীতে ‘ঢাকা ট্রিবিউন’ তাদের ওয়েবসাইটে সেটি পুনপ্রকাশ করলে, সংবাদটি ভাইরাল হয়ে যায়। পরবর্তীতে ‘দি ইন্ডিপেনডেন্ট’ সহ আরও কিছু পত্রিকা রিপোর্টটি হুবহু রেখে ইংরেজিতে পুনপ্রকাশ করে।

স্ক্রিনশট: বামে, ভাইরাল প্রতিবেদনটি ঢাকা ট্রিবিউন তাদের বাংলা সংস্করণে হুবহু পুনপ্রকাশ করে। ডানে, একই দিনেই সন্ধ্যায় ঐ প্রতিবেদন পরিমার্জিত রূপে প্রকাশ করে তাদের ইংরেজি সংস্করণে। তবে প্রতিবেদনে অন্য উড়োজাহাজের অপর আরেকটি ঘটনার ছবি ব্যবহার করা হয়।

সংবাদে বলা হয়, সদ্য চালুকৃত বাংলাদেশ বিমানের বোয়িং ৭৮৭ ড্রিমলাইনার, আকাশবীণা সেপ্টেম্বর ১১ তারিখ সকাল সাড়ে ৮টায় সিঙ্গাপুরের একটি ফ্লাইটের পূর্বে, বিমানের ‘অদক্ষ’ প্রকৌশলী মোস্তাফিজুর রহমান ‘সজোরে’ বিমানের দরজা ‘অন’ করতে গেলে, ভুল বাটনে চাপ দিয়ে ফেলেন। এর ফলে প্লেনের দরজা থেকে ‘রাফট’ নামক একটি অংশ খুলে পড়ে। সংবাদে উল্লেখ করা হয়, ঘটনাটি ধামাচাপা দেওয়ার জন্য তাৎক্ষনিক ‘জোড়াতালি’ দিয়ে ভেঙ্গে যাওয়া রাফট ম্যানুয়ালি লাগানোর চেষ্টা করা হয়। সেটি করতে ব্যর্থ হলে ঘটনাটি জানাজানি হয়ে যায়। পরবর্তীতে রাফট ছাড়াই ‘দেড় ঘণ্টা’ দেরীতে ফ্লাইটটি সিঙ্গাপুরের উদ্দেশ্যে ছেড়ে যায়।

সংবাদে দরজা ভেঙ্গে যাওয়ার দাবীটি সঠিক না এবং সম্পূর্ণ প্রতিবেদনে রিপোর্টারের উড়োজাহাজের কাঠামো ও কার্যপদ্ধতি কিংবা ‘রাফট’ সম্বন্ধে অজ্ঞতা সুস্পষ্ট। এছাড়াও এই সংবাদে বোয়িং ৭৭৭ সিরিজের বিমানের অপর এক প্লেনের ছবি ব্যবহার করে ভুল সংবাদটিকে বিশ্বাসযোগ্য করার চেষ্টা করা হয়েছে। যা পরবর্তীতে ‘এভিয়েশন নিউজ’ নামক নিউজ পোর্টালটি মুছে ফেললেও, একই ছবি ব্যবহার করে সংবাদ পরিবেশন করে ঢাকা ট্রিবিউন, বিডিমর্নিং-সহ আরও বেশ কিছু তথাকথিত নিউজ পোর্টাল।

রাফট (Raft) কী?

যাত্রীবাহী বড় উড়োজাহাজে সাধারণত কোন সংযুক্ত সিঁড়ি থাকে না। রাফট মূলত এক প্রকার বাতাস দিয়ে ফোলানো বাহন/কাঠামো যা জরুরি মূহুর্তে সিঁড়ির বিকল্প হিসেবে দুর্ঘটনায় পতিত উড়োজাহাজ থেকে বের হওয়ার জন্য রাখা হয়। বিশেষত যদি কোন প্লেন জরুরি ভাবে পানিতে অবতারণ করতে হয়, তখন রাফট বিস্তার করে Evacuation Slide হিসেবে যাত্রীগণ স্লাইডিং করে প্লেন থেকে দ্রুততার সাথে বের হতে সক্ষম হয় এবং পরবর্তীতে রাফট প্লেন থেকে বিচ্ছিন্ন করে ভাসমান বোট হিসেবে ব্যবহার করা যায়।

ছবি: দরজার পেছনে Evacuation Slide হিসেবে রাফট ছোট চারকোনা বক্সে আবদ্ধ রাখা হয় (বামে)। জরুরি মুহূর্তে এটি প্রসারণের মাধ্যমে প্লেন থেকে নামার সিঁড়ি হিসেবে ব্যবহার করা হয় (ডানে)।

প্লেনের দরজা ‘আর্মড’ অবস্থায় অসাবধানতাবসত খোলা হলে রাফট স্বয়ংক্রিয়ভাবে সাথে সংযুক্ত পাম্প দ্বারা বাতাস পরিপূর্ণ হয়ে স্লাইড হিসেবে বের হয়ে যায়। এই ধরণের দুর্ঘটনাকে Inadvertent Slide Deployment (ISD) বলে। নিচের ভিডিওটিতে এমন একটি ঘটনার ধারণ করা হয়েছে।

Position Not Set
আকাশবীণায় কী হয়েছিলো?

ঢাকা থেকে সিঙ্গাপুরের বিজি-৮৪ ফ্লাইটের পূর্বে ‘আকাশবীণা’-এ যাত্রীদের খাবার সরবরাহ করার জন্য ‘ডিজআর্মড’ না করেই দরজা খোলা হলে, দরজার সাথে থাকা রাফট স্বয়ংক্রিয়ভাবে বের হয়ে যায়। পরবর্তীতে রাফটটি বিচ্ছিন্ন করে, যাত্রীদের নামিয়ে প্লেনের ক্ষয়ক্ষতির জন্য পরীক্ষা করা হয়। এই ধরণের অনাকাঙ্ক্ষিত রাফট বিস্তরণে বড় ধরণের দুর্ঘটনার সম্ভাবনা থাকলেও, এই ঘটনায় রাফটটি বের হওয়া ছাড়া অন্য কোন ক্ষতি সনাক্ত করা যায়নি বিধায়, নির্দিষ্ট সময়ের ১৮ মিনিট দেরীতে প্লেনটি সিঙ্গাপুরের উদ্দেশ্যে রওনা হয়। অথচ, প্রতিবেদনে বলা হয় ফ্লাইটটি দেড় ঘণ্টা দেরী করেছিলো।

রাফট এমন কোন ক্ষুদ্র যন্ত্রাংশ না যা ‘জোড়াতালি’ দিয়ে গোপনে ম্যানুয়ালি লাগানো সম্ভব, যেমনটা আলোচ্য রিপোর্টে উপস্থাপন করা হয়েছে। রাফট একবার বাতাস দ্বারা ফোলানো হলে, পরবর্তীতে যথাযথ পরীক্ষানিরীক্ষা সাপেক্ষে আবার প্যাক করে ব্যবহার করা সম্ভব।

ঐ রিপোর্টে আরও উল্লেখ করা হয়,

“খুলে পড়া অংশটি প্রকৌশল বিভাগে নিয়ে যাওয়ার পর তারা সিঙ্গাপুরে ফ্লাইট বিলম্বে হলেও অপারেট করার সিদ্ধান্ত দেন। এসময়, দেখতে কিছুটা দৃষ্টিকটু লাগলেও নিরাপত্তা হুমকি নেই বলে বিমানের প্রকৌশল বিভাগ থেকে নিশ্চিত করা হয়।”

রাফট প্লেনে দরজার পেছনে ছোট একটি বাক্সে আবদ্ধ অবস্থায় থাকে। এটি ছাড়া প্লেনের বাহ্যিক রূপে কোন প্রকার পরিবর্তন দেখা যায় না। তাই এটির অনুপস্থিতিতে ‘দৃষ্টিকটু’ লাগা সম্পূর্ণ অযৌক্তিক।

রিপোর্টটিতে উল্লেখ করা হয়,

“অন্যদিকে, নাম প্রকাশ না করার শর্তে একজন এভিয়েশন বিশেষজ্ঞ বলেন, ‘ব্যপারটি সন্দেহজনক। এই ঘটনার জন্য নির্মাতা প্রতিষ্ঠান এবং বিমানটি ক্রয়ের সাথে যুক্ত থাকা উচ্চপদস্থ কর্মকর্তাদের জবাবদিহীর আওতায় আনা উচিৎ। এই বিমানের জন্য বিভিন্ন যন্ত্রাংশ কেনাবেচায় কোন দূর্নীতি হয়েছে কিনা তাও তদন্ত করা উচিৎ’।”

উপরের বক্তব্যের মাধ্যমে উল্লেখিত তথাকথিত ‘এভিয়েশন বিশেষজ্ঞ’-এর জ্ঞানও প্রশ্নবিদ্ধ হয়। তিনি মূল দুর্ঘটনার ব্যাখ্যা না করে, সম্পূর্ণ অপ্রাসঙ্গিক বিষয়ে গতানুগতিক অভিমত প্রদান করেছেন।

বিমান বাংলাদেশ এয়ারলাইন্স সংবাদ মাধ্যমে ভুল খবর প্রচার প্রসঙ্গে একটি প্রেস রিলিজ প্রকাশ করেছে।

অসাবধানতাবসত এই ধরণের রাফট বিস্তরণের জন্য বড় ধরণের দুর্ঘটনা হওয়ার সম্ভাবনা থাকে। তা স্বত্বেও সারা বিশ্বব্যাপী এটি ঘটা খুব বিরল নয়। ২০০৭ সালের এক তথ্য মতে, এই ধরণের ভুলের কারণে এয়ারলাইন্স ইন্ডাস্ট্রিকে প্রতি বছর ২০ মিলিয়ন মার্কিন ডলার ক্ষতির সম্মুখীন হতে হয়। এটি প্রতিরোধে এখনো পর্যন্ত বিভিন্ন কার্যকরী উপায় বের করা চেষ্টা চালিয়ে যাওয়া হচ্ছে।",0
2492,jachai.org,https://www.jachai.org/fact-checks/post-2492,national-issue,2018-09-06T20:22:57.000Z,আইআরআই জরিপে ২০১৮ সালে কি শেখ হাসিনার জনপ্রিয়তা উল্লেখযোগ্য হারে ‘বৃদ্ধি’ পেয়েছে?,"সম্প্রতি বাংলাদেশ সংবাদ সংস্থা (বাসস) এর বরাত দিয়ে প্রথম আলো, ডেইলি স্টার, বাংলা ট্রিবিউন সহ বাংলাদেশের প্রধান সকল গণমাধ্যম, যুক্তরাষ্ট্র ভিত্তিক গবেষণা সংস্থা ‘ইন্টারন্যাশনাল রিপাবলিকান ইন্সটিটিউট’ (আইআরআই)-এর ২০১৮ সালের আগস্ট মাসের একটি জনমত জরিপ সম্পর্কিত প্রতিবেদন প্রকাশ করে। প্রতিবেদনে বলা হয়, প্রধানমন্ত্রী শেখ হাসিনার প্রতি বাংলাদেশের সাধারণ জনগণের সমর্থন উল্লেখযোগ্য হারে বৃদ্ধি পেয়েছে।

স্ক্রিনশট: কিছু গণমাধ্যম তাদের নিজস্ব পেইজ থেকে ফেসবুকে ‘স্পন্সর্ড’ পোস্টের মাধ্যমে রিপোর্টটি প্রচার করে।

জরিপ অনুযায়ী, দেশের ৬৬ ভাগ মানুষের কাছে শেখ হাসিনা জনপ্রিয় ও ৬৪ ভাগ মানুষ আওয়ামীলীগ নেতৃত্বাধীন বর্তমান সরকারের উপর আস্থা রাখে। প্রতিবেদনে আরও উল্লেখ করা হয়, ৬২ ভাগ মানুষ মনে করে বাংলাদেশ অর্থনৈতিক অগ্রযাত্রায় সঠিক পথে এগোচ্ছে এবং ৬৯ ভাগ বাংলাদেশের বর্তমানের অর্থনৈতিক উন্নয়ন নিয়ে সন্তুষ্ট।

প্রতিবেদনে দাবী করা হয়, আইআরআই এর জরিপটি এই বছর এপ্রিল ১০ থেকে ২১ মে এর মধ্যবর্তী সময়ে চালানো হয় এবং আগস্ট ৩০ তারিখে এটি প্রকাশ করা হয়। জরিপের প্রতিবেদনটির কপি সেপ্টেম্বর ৩ তারিখে বাসস হাতে পায় বলে উল্লেখ করা হয়।

আইআরআই কর্তৃক এমন একটি জরিপ প্রকাশের সত্যতা পাওয়া গিয়েছে, তবে বাসস কর্তৃক প্রদত্ত ব্যাখ্যা সঠিক নয়।[1]

জরিপের সত্যতা ও নির্ভরযোগ্যতা নিয়ে বিভ্রান্তি

বাসসের বরাতে প্রকাশিত এই প্রতিবেদনগুলো সেপ্টেম্বর ৩ তারিখে থেকে প্রচারিত হওয়ার পর থেকে ৬ তারিখ অবধি এমন জরিপের অস্তিত্ব ‘আইআরআই’ এর ওয়েবসাইটে খুঁজে পাওয়া যায়নি। ফলে স্বাভাবিকভাবেই কথিত জরিপটির সত্যতার ব্যাপারে জনসাধারণের মধ্যে বিভ্রান্তি সৃষ্টি হয়।

‘যাচাই’ বিষয়টি নিশ্চিত করতে, আইআরআই কর্তৃপক্ষের সাথে যোগাযোগ করলে, সেপ্টেম্বর ৬ তারিখে আইআরআই কর্তৃপক্ষ প্রত্যুত্তরে আমাদের এই জরিপের সত্যতা নিশ্চিত করে এবং রিপোর্টের কপি প্রদান করে। পাশাপাশি এই জনমত জরিপ সংক্রান্ত রিপোর্টটি তারা তাদের ওয়েবসাইটেও আপলোড করে৷[2]

এছাড়াও বাসস তাদের প্রতিবেদনে উল্লেখ করে-

“আন্তর্জাতিক গবেষণা সংস্থা সেন্টার ফর ইনসাইট অ্যান্ড সার্ভের এই গবেষণা প্রতিবেদন গত ৩০ আগস্ট প্রকাশ করা হয়েছে।”

অথচ ‘সেন্টার ফর ইনসাইট অ্যান্ড সার্ভে’ নামক কোন গবেষণা সংস্থার অস্তিত্ব নেই৷ সঠিক নামটি হবে, ‘সেন্টার ফর ইনসাইটস অ্যান্ড সার্ভে রিসার্চ’ যা মূলত কোন গবেষণা সংস্থা না, বরং আইআরআই এর একটি প্রোজেক্টের নাম মাত্র৷

১৯৮৩ সালে যুক্তরাষ্ট্রের ওয়াশিংটন ডিসি ভিত্তিক গবেষণা সংস্থা ‘ইন্টারন্যাশনাল রিপাবলিকান ইন্সটিটিউট (আইআরআই)’ প্রতিষ্ঠা লাভ করে।[3] মার্কিন স্টেট ডিপার্টমেন্ট, ইউএসএইড, অস্ট্রেলিয়া, ব্রিটিশ ও ক্যানাডা সরকারসহ একাধিক প্রতিষ্ঠান এই সংস্থার পার্টনার হিসেবে কাজ করছে।[4] আইআরআই প্রায় প্রতি বছরই ‘সেন্টার ফর ইনসাইটস অ্যান্ড সার্ভে রিসার্চ’ প্রোজেক্টের মাধ্যমে বাংলাদেশ সহ বিভিন্ন দেশের জনমত জরিপ করে থাকে। উল্লেখ্য, আইআরআই এর জরিপ পূর্বেও সরকার সমর্থিত পক্ষ দ্বারা একাধিকবার উদ্ধৃত হয়েছে।

https://www.facebook.com/sajeeb.a.wazed/posts/1221663071303447

জরিপের ফলাফল বিশ্লেষণ

বাসস তাদের প্রতিবেদনে প্রধানমন্ত্রী শেখ হাসিনার জনপ্রিয়তা উল্লেখযোগ্য ‘বৃদ্ধি’ পেয়েছে বললেও ২০১৭ সালের জরিপের তুলনায় প্রধানমন্ত্রীর প্রতি সমর্থন ‘কমেছে’ প্রায় ১৭ ভাগ। যা গত বছর ৮৩% হলেও এই বছর কমে হয়েছে ৬৬%।

এছাড়াও সরকারের কার্যক্রমের প্রতি মানুষের সমর্থন ১৫% কমে এই বছর হয়েছে ৬৪%, যা গত বছর ৭৯% ছিলও।

সূত্র: National Survey of Bangladeshi Public Opinion, IRI, April 10 – May 21, 2018, Page 25

এই বছরের জরিপে ৬২ ভাগ মানুষ বাংলাদেশ অর্থনৈতিক অগ্রযাত্রায় সঠিক পথে এগোচ্ছে বলে মনে করলেও, ২২% মানুষ মনে করে দেশটি ভুল পথে এগোচ্ছে। অর্থাৎ, নেট সমর্থন হচ্ছে ৪০%। অথচ গত বছর নেট সমর্থন ছিলও ৫৭%।

সূত্র: National Survey of Bangladeshi Public Opinion, IRI, April 10 – May 21, 2018, Page 4

৬৯% বাংলাদেশের বর্তমানের অর্থনৈতিক উন্নয়ন নিয়ে ইতিবাচক উত্তর দিলেও গত বছর সংখ্যাটি ছিলও ৮৩%। গত বছর নেতিবাচক উত্তর ১৩% দিলেও, এই বছর নেতিবাচক উত্তর দেয় ২০% মানুষ।

সূত্র: National Survey of Bangladeshi Public Opinion, IRI, April 10 – May 21, 2018, Page 7

বাসস তাদের প্রতিবেদনে উল্লেখ করে,

“এর আগে যুক্তরাষ্ট্রের আন্তর্জাতিক গবেষণা সংস্থা ইন্টারন্যাশনাল রিপাবলিক ইন্সটিটিউট (আইআরআই)-এর গবেষণা প্রতিবেদনেও কাছাকাছি ফল পাওয়া যায়। ২০১৬ সালের জানুয়ারিতে প্রকাশিত গবেষণা সংস্থাটির প্রতিবেদনে বলা হয়, ৬৪ ভাগ নাগরিক মনে করে দেশ সঠিক পথে এগিয়ে যাচ্ছে।”

এখানে ২০১৭ সালের জনমত তুলনা না করে, ২০১৮ সালের জরিপের সাথে তুলনা করা হয়েছে ২০১৬ সালের, অর্থাৎ, দুই বছর পূর্বের জরিপের সাথে।

আইআরআই এর এই জরিপে বাংলাদেশের গণতান্ত্রিক ব্যবস্থা, খালেদা জিয়ার বন্দী অবস্থা, আওয়ামী লীগ নেতৃত্বাধীন সরকার ও আগামী নির্বাচন সম্পর্কিত আরও কিছু প্রশ্নের উল্লেখ করা হয়। রিপোর্টটি পাওয়া যাবে আরআইআর এর ওয়েবসাইটে।

সম্পর্কিত অন্যান্য পোস্ট
রাজনীতি
শেখ হাসিনাকে সেরা স্বৈরশাসকের তালিকায় নির্বাচিত করা হয়েছে?
বিভ্রান্তিকর
রাজনীতি
নোবেল শান্তি পুরস্কারের জন্য সংক্ষিপ্ত তালিকায় শেখ হাসিনা?
অসত্য
জাতীয় ইস্যু
জিগাতলায় ছাত্রছাত্রীদের উপর সন্ত্রাসী হামলার কিছু বিভ্রান্তিকর ছবি
বানোয়াট খবর
শেখ হাসিনা বিশ্বের সবচেয়ে নিকৃষ্ট প্রধানমন্ত্রী নির্বাচিত?",0
2464,jachai.org,https://www.jachai.org/fact-checks/post-2464,fauxtography,2018-08-07T21:44:38.000Z,ছবিটি কি জিগাতলায় ছাত্রছাত্রীদের উপর সংঘটিত সন্ত্রাসী হামলার?,"দৈনিক জনকণ্ঠ আগস্ট ৬ তারিখে এই ছবিটি তাদের প্রথম পৃষ্ঠায় প্রকাশ করে, আগস্ট ৪ তারিখে ধানমন্ডির জিগাতলায় ‘নিরাপদ সড়ক চাই’ আন্দোলনের সাধারণ স্কুল-কলেজর ছাত্রছাত্রীর উপর সংগঠিত হামলার ছবি হিসেবে। যার বিবরণে লেখা হয়―

“শিক্ষার্থীদের আন্দোলনে ঢুকে ধানমন্ডিতে হামলাকারী ঢাকা কলেজ ছাত্রদলের (লাল চিহ্নিত) যুগ্ম আহ্বায়ক শিবলী”।

ছবি: দৈনিক জনকণ্ঠ, প্রথম পাতা (আগস্ট ৬ ২০১৮)

ছবিটির ধানমন্ডির ঘটনার সাথে সম্পৃক্ততা নেই। এটি মূলত ২০১২ সালের জানুয়ারি ২৪ তারিখে জগন্নাথ বিশ্ববিদ্যালয়ে ছাত্রলীগের দুই পক্ষের সংঘর্ষ চলাকালীন ছবি। এই হামলায় উভয় পক্ষের অন্তত ১০ জন কর্মী আহত ও ১৭ কর্মী বহিষ্কৃত হয়।[1]

২৫ জানুয়ারি ২০১২ তারিখে ভোরের কাগজে এ ছবি প্রকাশ হয়েছিলো। বাংলার চোখ ফটো সংস্থার জন্য ছবিটি তোলেন ফটোগ্রাফার মোসলেহ উদ্দিন তরুণ।

ছবি: ভোরের কাগজ, জানুয়ারি ২৫, ২০১২

এই ছবিটি জগন্নাথ বিশ্ববিদ্যালয়ের শহীদ মিনারের সামনে তোলা হয়।

ছবি: জগন্নাথ বিশ্ববিদ্যালয়ের শহীদ মিনারের সামনে থেকে তুলনামূলক চিত্র।

‘দেশে বিদেশে‘ নামক একটি নিউজ পোর্টালে প্রকাশিত একটি আর্টিকেল, যা প্রকাশ হয়েছিলো ২০১৩ সালে, সেখানে এই ছবিটি পাওয়া যায়।

স্ক্রিনশট: দেশ বিদেশে (জুন ২৫, ২০১৩)

পাকিস্তান ভিত্তিক একটি প্রোপাগান্ডা সাইটেও ছবিটি ২০১৩ সালের একটি আর্টিকেলে ছবিটি পাওয়া যায়। যদিও তাতে বলা হয়, জামাতের উপর আওয়ামী লীগের হামলার চিত্র এটি।

স্ক্রিনশট: পাকিস্তান ভিত্তিক একটি প্রোপাগান্ডা সাইটেও ছবিটি ব্যবহৃত হতে দেখা যায়।

প্রায় দুই যুগ পুরনো এই পত্রিকাটির, দেশের চলমান অস্থিতিশীল পরিস্থিতিতে ‘কাল্পনিক’ তথ্য দিয়ে, এমন ভুল ছবি প্রচার লজ্জাজনক ও সাংবাদিকতার নূন্যতম দায়িত্ব বহির্ভূত। এমন আচরণ পত্রিকাটির পরিবেশিত সকল সংবাদকে প্রশ্নবিদ্ধ করছে।

পূর্বেও পত্রিকাটি ২০১৬ সালে ‘মিয়ানমারে রোহিঙ্গাদের উপর হামলা‘ ও ২০১৭ সালে ‘লংগদুতে আদিবাসীদের উপর হামলা‘-এর সংবাদে প্রথম পাতায় এমন ভুল ছবি ও তথ্য প্রচার করে।",0
2441,jachai.org,https://www.jachai.org/fact-checks/post-2441,national-issue,2018-08-04T17:01:00.000Z,জিগাতলায় ছাত্রছাত্রীদের উপর সন্ত্রাসী হামলার কিছু বিভ্রান্তিকর ছবি,"দাবী: ছবিটি ধানমন্ডির জিগাতলায় স্কুল-কলেজের ছাত্রছাত্রীদের উপর সন্ত্রাসী হামলায় নিহত ছাত্রের ছবি বলে প্রচার করা হচ্ছে।
দাবীটি অসত্য

সঠিক তথ্য: ছবিটি জুলাই ৩১ তারিখে কুমিল্লার চান্দিনার মহিচাইলে ট্রাক চাপায় এক মৃত স্কুল ছাত্রের। নিহত সিহাব মৃধা মাধাইয়া ছাদিম উচ্চ বিদ্যালয়ের ৯ম শ্রেণির ছাত্র ছিলো। উল্লেখ্য, চান্দিনায় ঠিক একই দিনে এক স্কুল ছাত্রী সড়ক দুর্ঘটনায় নিহত হয়।

পাদটীকা
দাবী: ছবিটি ধানমন্ডির জিগাতলায় স্কুল-কলেজের ছাত্রছাত্রীদের উপর সন্ত্রাসী হামলায় নিহত ছাত্রীর ছবি বলে প্রচার করা হচ্ছে।
দাবীটি অসত্য

সঠিক তথ্য: ছবিটি শনিবার গাজীপুর বড়বাড়ির রোড এক্সিডেন্ট এ নিহত মেডিকেল ছাত্রী ফাতেমা আক্তার মীমের। তার মৃত দেহের একাধিক ছবিটি ও ভিডিও সোশ্যাল মিডিয়া প্রকাশ করে প্রত্যক্ষদর্শীরা।

পাদটীকা
দাবী: ছবিটি ধানমন্ডির জিগাতলায় স্কুল-কলেজের ছাত্রছাত্রীদের উপর সন্ত্রাসী হামলায় নিহত ছাত্রীর ছবি বলে প্রচার করা হচ্ছে।
দাবীটি অসত্য

সঠিক তথ্য: প্রকৃতপক্ষে ছবিটি জানুয়ারি ৪ তারিখে ভারতের জম্মু-কাশ্মীরের কিশ্তওয়ারে পাওয়া একজন মহিলার মৃত লাশের ছবি। লিংক কমেন্টে।

পাদটীকা
দাবী: ছবিটি বাংলাদেশে ধর্ষিত স্কুলগামী বালিকার বলে প্রচার করা হচ্ছে।
দাবীটি অসত্য

সঠিক তথ্য: প্রকৃতপক্ষে ছবিটি মরক্কোর তারগিস্ত অঞ্চলে গৃহ নির্যাতনের শিকার এক মহিলার। সূত্র মতে, মহিলাটিকে নির্যাতনের পর হত্যা করে তার স্বামী।

পাদটীকা
দাবী: ছবিটি শনিবার ধানমন্ডিতে স্কুল-কলেজের ছাত্রছাত্রীদের উপর সন্ত্রাসী হামলার ছবি।
দাবীটি সত্য

সঠিক তথ্য: ছেলেটির নাম ফারদিন ফাহিম। সে ধানমন্ডির আইডিয়াল কলেজের একজন ছাত্র। তার বাসা মিরপুর। সন্ত্রাসী হামলায় ছেলেটি মাথায় আঘাত পেয়ে অজ্ঞান হয়ে যায়। ছেলেটি পপুলার হাসপাতালে চিকিৎসাধীন ছিলো। গতকাল রাতে ছেলেটি একটি ভিডিও বার্তার মাধ্যমে তার শারীরিক অবস্থার ব্যাপারে সবাইকে অবগত করে। ফেসবুকে তার এই ছবি ব্যবহার করে তাকে মৃত বলে গুজব ছড়ানো হয়।

পাদটীকা
দাবী: ছবিটি আগস্ট ৪ তারিখে ধানমন্ডিতে স্কুল-কলেজের ছাত্রছাত্রীদের উপর সন্ত্রাসী হামলার ছবি বলে প্রচার করা হচ্ছে।
দাবীটি অসত্য

সঠিক তথ্য: ছবিটি জুন ১৯ তারিখে সৈয়দপুরের এক সড়ক দূর্ঘটনার। পিকাপ ভ্যান ও বাসের সংঘর্ষে এই দূর্ঘটনায় ৯ জন নিহত হয়। এই ছবিটি একাধিক অনলাইনে নিউজ পোর্টালে জুন মাসের সংবাদে পাওয়া যায়।

পাদটীকা
দাবী: ছবিটি বাংলাদেশে ধর্ষিত স্কুলগামী বালিকার বলে প্রচার করা হচ্ছে।
দাবীটি অসত্য

সঠিক তথ্য: ছবিতে দৃশ্যমান কিশোরীর মৃতদেহ এই বছর জুলাই মাসে কলকাতার সোনারপুর ও সুভাষগ্রাম স্টেশনের রেললাইনের ধার থেকে উদ্ধার করা হয়। ছবিটি ভারতীয় একটি নিউজ পোর্টালে জুলাই ১৪ তারিখে প্রকাশিত একটি সংবাদে পাওয়া যায়।

পাদটীকা
দাবী: ছবিটি শনিবার ধানমন্ডিতে স্কুল-কলেজের ছাত্রছাত্রীদের উপর সন্ত্রাসী হামলায় আহত ছাত্রীর বলে প্রচার করা হচ্ছে।
দাবীটি অসত্য

সঠিক তথ্য: প্রকৃতপক্ষে ছবিটি জুলাই ৩০ তারিখে রমিজ উদ্দিন কলেজের সামনের দুর্ঘটনায় আহত প্রিয়াঙ্কার। হাসপাতালে ভর্তি হওয়ার পর কোনরূপ সহায়তা না পাওয়ার পর, সরকারের দৃষ্টি আকর্ষণের জন্য, তার বোন তার ছবি সহ পোস্টটি ফেসবুকে ৪ আগস্ট শেয়ার করে। পরবর্তীতে এই ছবিটি ব্যবহার করে গুজব প্রচার করা হয়।

পাদটীকা
দাবী: ছবিটি ধানমন্ডিতে সংগঠিত সন্ত্রাসী হামলায় “নিহত ছাত্রীদের” লেক থেকে উদ্ধারকৃত লাশ বলে প্রচার করা হয়েছে।
দাবীটি অসত্য

সঠিক তথ্য: ছবিটি আগস্ট ৮, ২০১৭ তারিখে ময়মনসিংহ মাস্টারবাড়ি বাসস্ট্যান্ড এলাকায় লেগুনা ও কাভার্ডভ্যানের সংঘর্ষে তিন ছাত্রীসহ দুই জন পুরুষ নিহত হওয়ার ঘটনার। ছবিগুলো নিহত ছাত্রীদের বান্ধবীর ফেসবুক পেজ থেকে সংগ্রহ করে গুজবে ব্যবহৃত হয়।

পাদটীকা
দাবী: ছবিটি ধানমন্ডিতে সংগঠিত সন্ত্রাসী হামলায় “নিহত ছাত্রীর” লেক থেকে উদ্ধারকৃত লাশ বলে প্রচার করা হয়েছে।
দাবীটি অসত্য

সঠিক তথ্য: ফেসবুকে এই ছবিটির সর্বপ্রথম অস্তিত্ব খুঁজে পাওয়া যায় এপ্রিল ২৪, ২০১৫ তারিখে। মাহমুদ হাসান কচি নামক এক সাংবাদিক, “চাদপুর মোহনপুর এলাকায় মেঘনা নদীর পাশে লাশ পাওয়া গেছে”-এই বিবরণে ছবিটি তার ফেসবুকে শেয়ার করলে তা ভাইরাল হয়ে যায়। তার শেয়ারের পর, নিজ পোস্ট থেকে ছবি মুছে গেলেও একাধিক প্রোফাইল ও পেইজ থেকে এই ছবি প্রচার করা হয় এবং এখনও এই ছবি একই ক্যাপশনে ফেসবুকে বিভিন্ন সময় প্রচারিত হয়ে থাকে।

পাদটীকা
দাবী: ছবিটি ধানমন্ডিতে স্কুল-কলেজের ছাত্রছাত্রীদের উপর সন্ত্রাসী হামলার ছবি বলে প্রচার করা হয়েছে।
দাবীটি অসত্য

সঠিক তথ্য: প্রকৃতপক্ষে ছবিটি জুলাই ২০১২ তারিখের। বসুন্ধরা আবাসিক এলাকায় দুর্ঘটনায় আহত ছাত্রের মৃত্যুর খবরে বেসরকারি ক্যামব্রিয়ান স্কুল অ্যান্ড কলেজের ছাত্ররা রাস্তায় নেমে বেশ কয়েকটি গাড়ি ভাঙ্চুর করে। গাড়ি ভাঙ্চুরকালে আহত হয় ভিকারুননিসা নুন স্কুল অ্যান্ড কলেজের এক ছাত্রী। সেই দূর্ঘটনায় আহত ছাত্রী আমাদের সাথে যোগাযোগ করে তথ্য প্রদান করে। অনুসন্ধানের পর কিছু ফেসবুক পেইজে সেই সমইয়ের পোস্টে এই ছবিটি পাওয়া যায়।

পাদটীকা
দাবী: ছবিটি ধানমন্ডিতে সংগঠিত সন্ত্রাসী হামলায় “নির্যাতিত ছাত্রীদের” ছবি বলে প্রচার করা হয়েছে।
দাবীটি অসত্য

সঠিক তথ্য: মার্চ ২৭, ২০১৮ তারিখে মেহেরপুরের হাতিভাঙ্গা মাধ্যমিক বিদ্যালয়ের ৩৫ ছাত্রী গণ-হিস্টোরিয়ায় অসুস্থ হয়ে হাসপাতালে ভর্তি হয়। প্রকৃতপক্ষে, ছবিতে হাসপাতালে ভর্তি ছাত্রীদের একাংশ দেখা যাচ্ছে। মূল ছবিটিতে ছাত্রীরা নীল রঙের ইউনিফর্ম পড়া থাকলেও গুজব প্রচারের সময় ছবিটি এডিট করে সাদা রঙের ইউনিফর্ম বানানো হয়।

পাদটীকা",0
2417,jachai.org,https://www.jachai.org/fact-checks/post-2417,foreign-issue,2018-07-09T19:10:54.000Z,বাংলাদেশ কি ভারতের চতুর্থ সর্ববৃহৎ রেমিটেন্সের উৎস?,"‘ডেইলি ইন্ডাস্ট্রি’ নামক একটি বাংলাদেশ ভিত্তিক পত্রিকা গত ২ জুলাই, “Bangladesh becomes 4th largest remittance source for India” শিরোনামে একটি রিপোর্ট প্রকাশ করে। রিপোর্টটিতে দাবি করা হয়, ২০১৭ সালে বাংলাদেশ থেকে সর্বমোট ১০ বিলিয়ন ইউএস ডলার ভারতে পাঠানো হয়েছে। সংযুক্ত একটি চার্টের তালিকায় ১ম স্থানে রয়েছে সংযুক্ত আরব আমিরাত, ২য় স্থানে রয়েছে মার্কিন যুক্তরাষ্ট্র, ৩য় স্থানে রয়েছে সৌদি আরব, ৪র্থ স্থানে রয়েছে বাংলাদেশ এবং ৫ম, ৬ষ্ঠ ও ৭ম স্থানে রয়েছে যথাক্রমে, কুয়েত, কাতার ও যুক্তরাজ্য। এছাড়াও রিপোর্টটিতে দাবী করা হয় প্রায় ১০ লাখ ভারতীয় নাগরিক বর্তমানে বাংলাদেশে কর্মরত আছে।

ডেইলি ইন্ডাস্ট্রি পত্রিকায় জুলাই ২, ২০১৮ তারিখে রিপোর্টটি প্রকাশ করা হয়।

২০১৭ সালে বাংলাদেশ থেকে অর্জিত রেমিটেন্সের এমন পরিমাণের সত্যতা নির্ভরযোগ্য কোন সূত্রে খুঁজে পাওয়া যায়নি। প্রতিবেদনে উল্লেখ করা হয় সেন্টার ফর পলিসি ডায়লগ (সিপিডি)-এর সাম্প্রতিক একটি প্রেস কনফারেন্সে ১০ বিলিয়ন রেমিটেন্স পাঠানোর বিষয়টি প্রকাশ করে। সিপিডির এমন প্রেস কনফারেন্সের খবর খুঁজে পাওয়া যায়নি।

অপরদিকে ২০১৫ সালে দি ডেইলি স্টারের ‘মতামত’ বিভাগে প্রকাশিত একটি অভিমতে এমন একটি দাবী খুঁজে পাওয়া যায় যেখানে বলা হয় ভারতে রেমিটেন্স পাঠানোর উৎস হিসেবে বাংলাদেশের অবস্থান ৫ম। [1] যদিও সেখানে কোন তথ্য উৎস উল্লেখ করা হয়নি।

এই বছরের এপ্রিলে ঢাকা ট্রিবিউনের এক প্রতিবেদনে রাজস্ব বোর্ডের অজ্ঞাতনামা এক কর্মকর্তার উদ্ধৃতি দিয়ে বলা হয়, প্রতিবছর ভারতে বাংলাদেশ থেকে প্রায় ৪ বিলিয়ন ডলারের অধিক রেমিটেন্স যাচ্ছে এবং অবৈধ উপায়ে যাওয়ার কারণে সরকার প্রতিবছর রাজস্ব হারাচ্ছে।[2] কিন্তু এই রিপোর্টটিও ১০ বিলিয়ন ডলারের হিসাব সমর্থন করছে না।

বিশ্বব্যাংক এর রিপোর্টে প্রকাশিত ২০১৭ সালে ভারতের উপার্জিত রেমিটেন্সের পরিমাণ ও ‘ডেইলি ইন্ডাস্ট্রি’-এ প্রদত্ত তথ্যের তুলনা করলে চিত্রটি দাঁড়ায়―[3]

Source: Migration and Remittances Data, The World Bank

এখানে দ্রষ্টব্য যে আলোচ্য রিপোর্টে বাংলাদেশ ছাড়া অন্য সকল দেশ থেকে উপার্জিত রেমিটেন্সের পরিমাণ ও অবস্থান প্রায় কাছাকাছি। বাংলাদেশের অবস্থান ৪র্থ বলা হলেও বিশ্ব ব্যাংকের রিপোর্টে বাংলাদেশের অবস্থা ২৫ এবং রেমিটেন্সের পরিমাণ ০.১২৬ বিলিয়ন ডলার।

আরও একটু অনুসন্ধান করলে দেখা যায়, প্রতিবেদনে উল্লেখিত অন্য দেশের উপাত্তগুলো মূলত ২০১৭ নয়, বরং ২০১৬ সালের বিশ্ব ব্যাংকের রিপোর্ট থেকে নেওয়া।[3] আরও সুনির্দিষ্টভাবে বললে, প্রতিবেদক উপাত্তটি সরাসরি উইকিপিডিয়া পেইজ থেকে নিয়েছেন, যেখানে এখনও ২০১৬ সালের উপাত্ত দেওয়া রয়েছে।[4] এখানে দাবীকৃত ১০ বিলিয়ন ডলারের হিসাবটি ২০১৭ সালের বলা হলেও তা তুলনা করা হয়েছে পূর্ব বছরের উপাত্তের সাথে।

অপরদিকে প্রতিবেদনটিতে বলা হয়, ১০ বিলিয়ন ডলার ভারতে যাচ্ছে অবৈধভাবে। অথচ এই ‘অবৈধ’ ১০ বিলিয়ন ডলার তুলনা করা হচ্ছে বিশ্ব ব্যাংকের রিপোর্টে প্রাপ্ত অন্য দেশের অফিসিয়াল উপাত্তের ‘বৈধ’ রেমিটেন্সের সাথে। যা অযৌক্তিক।

এখানে এটি সুস্পষ্ট যে প্রতিবেদক রিপোর্টটি করার সময় যথাযথ গবেষণা করেননি এবং রিপোর্টটির আকার দেওয়া হয়েছে জনসাধারণের মনোযোগ আকর্ষণ করা জন্যই।

ভিত্তিহীন রিপোর্টটি প্রকাশের পর স্বাভাবিকভাবেই অনেকেই মনে করে যে এই রেমিটেন্স প্রেরকরা বিভিন্ন মাল্টি ন্যাশনাল কোম্পানির উচ্চপদস্থ কর্মকর্তা। অথচ, সিপিডিসহ বিভিন্ন প্রতিষ্ঠান থেকে বলা হয় যে এই রেমিটেন্স প্রেরকরা মূলত বিভিন্ন ফ্যাক্টরি, বিশেষত বাংলাদেশের গার্মেন্টসগুলোতে অবৈধভাবে কাজ করছে।

এই প্রতিবেদনে প্রদত্ত রেমিটেন্সের পরিমাণ ও বাংলাদেশে অবস্থানরত ভারতীয় নাগরিকের সংখ্যা অনুসারে, এরা প্রত্যেকে গড়ে প্রতি বছর ১০,০০০ মার্কিন ডলার উপার্জন করছে। যা বাংলাদেশী টাকায়, ৮ লাখ টাকা সমপরিমাণ। এই হারে সাধারণত বাংলাদেশের কোন ফ্যাক্টরিতে শ্রমিক নিয়োগ দেওয়ার ঘটনা শোনা যায় না।

অপরদিকে বিশ্ব ব্যাংকের ২০১৭ সালের তথ্যানুসারে ভারত সর্বোচ্চ রেমিটেন্স আয় করে সংযুক্ত আরব আমিরাত থেকে (প্রায় ১৩.৮ বিলিয়ন ইউএস ডলার) এবং সেখানে অবস্থানরত ভারতীয় নাগরিক রয়েছে ৩৩ লাখেরও বেশী।[5] এই হিসেবে এদের প্রত্যেকের গড় আয় দাঁড়ায় প্রায় ৪,০০০ ডলার। যা আলোচিত প্রতিবেদনের উপাত্ত অনুসারে বাংলাদেশ থেকে উপার্জিত গড় রেমিটেন্স থেকে প্রায় ৬,০০০ ডলার কম। বাংলাদেশ ও সংযুক্ত আরব আমিরাতের অর্থনীতির তুলনা করলে এটি বাস্তবতা বিবর্জিত।

ডেইলি ইন্ডাস্ট্রির প্রতিবেদন প্রকাশের পর একাধিক নিউজ পোর্টাল রিপোর্টটি বাংলা অনুবাদ করে প্রকাশ করে। এছাড়াও অনেকেই যাচাই-বাছাই ছাড়াই ফেসবুক পোস্ট তৈরি করে।

স্ক্রিনশট: পিনাকী ভট্টাচার্যের ফেসবুক পেইজ থেকে।

বাংলাদেশী ব্লগার পিনাকী ভট্টাচার্য এই তথ্যের ভিত্তিতে রেডিও তেহরানের বাংলা সাইটে একটি সাক্ষাৎকারও প্রদান করে। যা পরবর্তীতে সাইটটি সরিয়ে ফেলে। সেখানে তিনি উল্লেখ করেন―

“এখন সর্বশেষ হিসেবে বলা হচ্ছে- গতবছর ১০ বিলিয়ন ডলার আয়ের সুযোগ করে দিয়ে বাংলাদেশ ভারতীয়দের জন্য চতুর্থ বৃহৎ রেমিট্যান্স আয়ের উৎস হয়ে দাঁড়িয়েছে। তবে অবৈধ পথে পাঠানো অর্থের হিসাব এর চেয়ে অরো বেশি বলে ধারণা করছেন সংশ্লিষ্ট মহল।”

অথচ, ১০ বিলিয়ন ডলারের এই হিসেবটি অফিসিয়াল কোন উপাত্তে প্রাপ্ত তো নয়ই এবং ডেইলি ইন্ডাস্ট্রির প্রতিবেদন অনুসারে, এটিই মূলত অবৈধ পথে পাঠানো অর্থের হিসাব। এই সাক্ষাৎকারটি কিছু তথাকথিত নিউজ পোর্টাল কপি-পেস্ট করে প্রচার করলে আলোচ্য দাবীটি আরও প্রচারণার সুযোগ পায়।

সম্পর্কিত অন্যান্য পোস্ট
বিদেশ সংক্রান্ত
পাকিস্তানের অফিসিয়াল ভাষা কি মান্দারিন করা হয়েছে?
অসত্য
ধর্মীয় বিশ্বাস সংক্রান্ত
ভারতে মসজিদ ভাঙ্গার প্রতিবাদে আন্দোলনরত মুসলমানদের উপরে পুলিশের প্রহার?
অসত্য
বানোছবি
এই ছবিটি কি ভারতে কন্টেইনারে পাওয়া অপহরণকৃত মৃত শিশুদের?
অসত্য
ভিডিও
ধর্মীয় বিশ্বাস সংক্রান্ত
ছবিগুলো কি ভারতে গরুর মাংস বহনের জন্য মুসলিম যুবককে পিটিয়ে হত্যা করার ঘটনার?
অসত্য
ভিডিও",0
2385,jachai.org,https://www.jachai.org/fact-checks/post-2385,fake-news,2018-04-15T18:55:41.000Z,ফেসবুক বন্ধ করে দেওয়ার সিদ্ধান্ত নিয়েছে মার্ক জাকারবার্গ?,"Video Of The Internet নামক একটি একটি ফেসবুক পেইজ এপ্রিল ১ তারিখে ‘A World Without Facebook’ শিরোনামে একটি ভিডিও প্রকাশ করে। ভিডিওটিতে দেখা যায়, ফেসবুকের প্রতিষ্ঠাতা, মার্ক জাকারবার্গ, সামাজিক বিভিন্ন নেতিবাচক প্রভাব বিবেচনা করে ফেসবুক বন্ধ করে দেওয়ার ঘোষণা দিচ্ছে।

এই ভিডিওটি প্রকাশের পর গত দুই সপ্তাহে এটি ভিউ পেয়েছে প্রায় ২ কোটির মত এবং শেয়ার করা হয় ৪৭ হাজার বারের উপর।

আলোচ্য ভিডিওটির সাথে একটি বার্তা সংযুক্ত করে একটি চেইন ম্যাসেজও ভাইরাল হচ্ছে। এই ম্যাসেজের দাবী হচ্ছে, মাত্রাতিরিক্ত ব্যবহারের জন্য ফেসবুকের ব্যবহার সীমিত করে ফেলা হচ্ছে এবং খুব শীঘ্রই ফেসবুকের বিনামূল্যে ব্যবহার বন্ধ করে দেওয়া হবে। তবে কেউ যদি নির্দিষ্ট কজন ব্যক্তিকে প্রেরিত বার্তাটি ফরওয়ার্ড করে, তবে ফেসবুক সেই ব্যক্তির একাউন্ট ডিলিট করবে না।

https://www.facebook.com/VIDEOOTI/videos/343812022777503/

আলোচ্য ভিডিওটি ‘এপ্রিল ফুল‘ দিবস উপলক্ষে তৈরি করেছে Bayview Drive Films নামক একটি প্রতিষ্ঠান। এই ব্যঙ্গধর্মী (Satire) ফিল্মটির পরিচালক ছিলো Andy Oleck নামক এক ব্যক্তি। অর্থাৎ, ভিডিওটি ফেসবুকের অফিশিয়াল ভিডিও তো নই, উপরন্তু এটি কেবল মজা করার উদ্দেশ্যেই তৈরি করা হয়েছে।

ভিডিওটিতে মার্ক জুকারবার্গের ফুটেজ সংগ্রহ করা হয়েছে নিচের ভিডিও থেকে। এটি ব্যবহার করেই ভিডিওর কথার সাথে জুকারবার্গের ঠোট মিলানোর চেষ্টা করা হয়েছে।

বানোয়াট ভিডিওটির সমাপ্তি স্ক্রিনে লেখা আছে―

This video is satire. Bayview Drive Films and Andrew Oleck are not affiliated with, sponsored by or otherwise endorsed by Facebook or Zuckerberg.

বাংলা: এই ভিডিওটি ব্যঙ্গধর্মী। বেভিউ ড্রাইভ ফিল্মস এবং এন্ড্রিউ অলেক ফেসবুক বা জুকারবার্গের সাথে সম্পর্কযুক্ত নয় কিংবা এদের দ্বারা অর্থায়িত বা সমর্থিত নয়।

চেইন ম্যাসেজ অর্থ বুঝায়, এমন ম্যাসেজকে যা বিভিন্ন কারণ দেখিয়ে, অপর মানুষদের ফরওয়ার্ড করতে বলে এবং এর মাধ্যমে ম্যাসেজটি ভাইরাল হয়। এই ভিডিওর সাথে সংযুক্ত চেইন ম্যাসেজটি অনেক বছর পুরনো এবং সম্পূর্ণ বানোয়াট সতর্ক বার্তা। ম্যাসেজটির ভাষাও অসংলগ্ন। এখানে কোথাও ১৮ জন, কোথাও ১০ জন আবার কোথাও ৯ জন ব্যক্তির নিকট বার্তাটি ফরওয়ার্ড করতে বলা হয়েছে।

এছাড়াও যেখানে ফেসবুক ক্রমাগত আপনার একাউন্ট লগইন করা, ম্যাসেজ আদানপ্রদান করা, কে কখন অনলাইনে আছে ইত্যাদি সাধারণভাবেই শনাক্ত করতে পারছে, সেখানে সচল একাউন্ট শনাক্ত করার জন্য ইজারদের এরূপ ম্যাসেজ আদানপ্রদানের ব্যবস্থার উপর ফেসবুকের নির্ভর করা অযৌক্তিক ও অমূলক।

চেইন ম্যাসেজ কখনই ফরওয়ার্ড করবেন না

বিভিন্ন কারণ দেখিয়ে আপনার ফ্রেন্ডলিস্টের আরও ব্যক্তির কাছে একই বার্তা কপি-পেস্ট করে পাঠাতে অনুরোধ করা এসব চেইন ম্যাসেজ/ইমেইল কখনোই কাউকেই ফরওয়ার্ড করবেন না। এসব নিতান্তই বোকামি এবং তৈরি করা হয় মানুষকে বোকা বানানোর জন্য।

মনে রাখা প্রয়োজন, মার্ক জুকারবার্গ বা ফেসবুক যদি কোন বার্তা আপনাকে পাঠাতে চায়ই, তবে তারা আপনার বা আপনার বন্ধুদের ব্যক্তিগত বার্তার উপর নির্ভর না করেই, বিশেষ এলার্ট বা ইমেইলের মাধ্যমে সরাসরি এর ব্যবহারকারীদের সাথে যোগাযোগ করার সুযোগ রাখে। আর যাই হোক, এমন বার্তা তারা তৃতীয় পক্ষের মাধ্যমে না বরং তাদের নিজস্ব ফেসবুক পেইজ থেকেই প্রকাশ করবে।",0
2367,jachai.org,https://www.jachai.org/fact-checks/post-2367,foreign-issue,2018-03-26T13:59:31.000Z,৫৭টি মুসলিম দেশকে নিয়ে ‘ইসলামি সেনাবাহিনী’ গঠন করার সিদ্ধান্ত নিয়েছে এরদোগান?,"২০১৭ সালের ডিসেম্বরে ‘অর্গানাইজেশন অব ইসলামিক কোঅপারেশন’ (ওআইসি) একটি বিশেষ সম্মেলনের ডাক দেয়। সেই মাসেই যুক্তরাষ্ট্রের প্রেসিডেন্ট ডোনাল্ড ট্রাম্পের বক্তব্যের মাধ্যমে জেরুজালেমকে ইজরাইলের রাজধানী হিসেবে যুক্তরাষ্ট্র স্বীকৃতিদান করে। এই স্বীকৃতিদানকে কেন্দ্র করে ডিসেম্বরের ১৩ তারিখে তুরস্কে ওআইসি’র এই বিশেষ সম্মেলনের ডাক দেওয়া হয়।

Yeni Safak এ প্রকাশিত “What if a Muslim army was established against Israel?” সম্পাদকীয় প্রকাশিত হয় ডিসেম্বর ১২, ২০১৭ তারিখে

এই সম্মেলনের প্রাক্বালে, ১২ তারিখ, তুরস্ক ভিত্তিক কট্টর ডানপন্থী সংবাদ মাধ্যম, ইয়েনি সাফাক, ‘What if a Muslim army was established against Israel?’ (বাংলা: ইজরাইলের বিরুদ্ধে একটি মুসলিম আর্মি গঠন করলে কেমন হতো?), এই শিরোনামে একটি সম্পাদকীয় প্রকাশ করে।[1] এই সম্পাদকীয়তে ইজরাইল ও ওআইসির ৫৭ দেশের সামরিক শক্তির তুলনা করা হয় এবং সদস্য দেশগুলোর একটি সম্মেলিত সেনাবাহিনী গঠনের দিকে ইঙ্গিত করা হয়। তবে ওআইসির সেই সম্মেলনে এমন কোন সামরিক বাহিনী গঠনের ব্যাপারে আলোচনা হয়নি।

সম্পাদকীয় প্রকাশের প্রায় সাড়ে তিন মাস পর, মার্চ ৭ তারিখে The Middle East Media Research Institute (MEMRI) তাদের ওয়েবসাইটে ‘Turkish Newspaper Close To President Erdogan Calls To Form Joint Islamic Army To Fight Israel’ (বাংলা: ইজরাইলকে প্রতিরোধ করতে যুক্ত ইসলামিক সেনাবাহিনী গঠনের জন্য প্রেসিডেন্ট এরদোগানের ঘনিষ্ঠ তুর্কি পত্রিকার আহ্বান) শিরোনামে একটি প্রতিবেদন প্রকাশ করে।[2] এই প্রতিবেদন প্রকাশের মার্চ মাস জুড়ে একাধিক মিডিয়া ‘Turkey plans to unite 57 nations to form Army of Islam’ (বাংলা: ৫৭টি দেশকে একত্রিত করে ইসলামের আর্মি গঠনের পরিকল্পনা করছে তুরস্ক) শিরোনামে সংবাদ প্রকাশ করে। এছাড়াও পশ্চিমা মিডিয়া এটিকে সমালোচনা করেও প্রতিবেদন প্রকাশ করে। ‘Army of Islam’ নামটিও এসব মিডিয়ার প্রদত্ত নাম।

মার্চ ২৪ তারিখে এটি ব্যাপকভাবে ভাইরাল হয়। যার ফলশ্রুতি বাংলাদেশী নিউজপোর্টাল Insaf24.com সংবাদটি অনুবাদ করে খবরটি প্রচার করে। সংবাদটি ৯০ হাজারের উপর শেয়ার হয়ে ভাইরাল হলে, সেটি কপি-পেস্ট করে সামান্য এডিট করে প্রকাশ করে কালের কণ্ঠ, যুগান্তর, বাংলাদেশ প্রতিদিন, আরটিভি অনলাইন, ইত্তেফাক, নয়াদিগন্ত, ইনকিলাব এর মত পত্রিকাসহ অনেক নিউজ পোর্টাল।

এমন কোন পরিকল্পনা তুরস্ক করার কোন অফিশিয়াল বক্তব্য তুরস্ক সরকার কিংবা স্বয়ং এরদোগান নিজে দেননি। এটি পত্রিকাটির নিজস্ব চিন্তা মাত্র। এছাড়াও ৫৭টি দেশের নিজস্ব সম্মতি ছাড়া কোন একটি নির্দিষ্ট দেশ ওআইসির মাধ্যমে সেনা গঠন করার এখতিয়ার রাখে না। এটি কিছু মিডিয়ার এরদোগানকে মুসলিম বিশ্বের নেতা হিসেবে তুলে ধরার চলমান প্রচেষ্টা মাত্র। যার প্রভাবে বাংলাদেশ ও পাকিস্তানের মত দেশগুলোর নির্দিষ্ট কিছু মিডিয়া ক্রমাগত তুরস্কের প্রেসিডেন্ট এরদোগানের জয়জয়কার ও মহিমাকীর্তন করে প্রকাশ করে যাচ্ছে অসংখ্য বানোয়াট ও ভিত্তিহীন সংবাদ।",0
2353,jachai.org,https://www.jachai.org/fact-checks/post-2353,politics,2018-03-26T10:02:29.000Z,শেখ হাসিনাকে সেরা স্বৈরশাসকের তালিকায় নির্বাচিত করা হয়েছে?,"গুজবের উৎপত্তি

‘দি টপটেনস’ নামক একটি জরিপভিত্তিক ওয়েবসাইটে জনৈক ব্যবহারকারী বিশ্বের কিছু ঐতিহাসিক রাজনৈতিক ব্যক্তিত্বের নাম উল্লেখ করে একটি অনলাইন জরিপ শুরু করে। জরিপটির শিরোনাম দেওয়া হয় “Top 10 Worst Dictators In History” (বাংলা: ইতিহাসের প্রথম ১০ নিকৃষ্ট স্বৈরশাসক)। প্রায় ৮ বছর আগে তৈরি করা এই জরিপে, সময় সময় বিভিন্ন ব্যবহারকারী নিজেদের ইচ্ছেমত ব্যক্তির নাম উল্লেখ করার ফলে এর তালিকায় যোগ হয় মোট ২১৭ জন রাজনৈতিক ব্যক্তির নাম। যেখানে বর্তমানে প্রথম ১০ জনের তালিকায় বাংলাদেশের শেখা হাসিনা বর্তমানে শীর্ষে। তার পরে যথাক্রমে রয়েছে, এডলফ হিটলার (জার্মানি), জোসেফ স্ট্যালিন (ইউএসএসআর), মাও জ্যাডং (চীন), কিম জং ইল (উত্তর কোরিয়া) প্রমুখ।

এই লেখাটি লেখা পর্যন্ত এই জরিপের মোট ভোট সংখ্যা দাঁড়িয়েছে ১৮ হাজার এবং শেখা হাসিনাকে ভোট দেওয়া হয়েছে প্রায় ২ হাজারটি (১৯%)। বর্তমানে সাইটটি বাংলাদেশ থেকে একসেস করা যাচ্ছে না।

বাংলামেইল৭১ ও মনিটর নিউজ নামক দুইটি সংবাদে এই খবরটি হুবহু নকল করে প্রকাশ করা হলে এই বিভ্রান্তিকর সংবাদ নিমিষেই ভাইরাল হয়ে যায়।

কিছু রাজনৈতিকভাবে প্রভাবিত অনলাইন মিডিয়া সম্প্রতি এই তালিকা দেখিয়ে শিরোনাম করে, ‘এবার নিকৃষ্ট স্বৈরশাসকের তালিকায় প্রথম হলেন শেখ হাসিনা!‘ যার বিবরণে বলা হয়―

এবার বিশ্বের ইতিহাসে সবচেয়ে নিকৃষ্ট একনায়ক তথা স্বৈরাশাসকের তালিকায় প্রথম স্থান অর্জন করেছেন বাংলাদেশের প্রধানমন্ত্রী শেখ হাসিনা। জার্মানির নিকৃষ্ঠ স্বৈরশাসক এডলফ হিটলারকে পেছনে ফেলে শীর্ষস্থান অর্জন করেন তিনি।

আন্তর্জাতিক খ্যাতিসম্পন্ন ও জনপ্রিয় জরিপভিত্তিক ওয়বসাইট ‘দি টপটেনস’ এ একটি দীর্ঘমেয়াদী জরিপের মাধ্যমে সেরা স্বৈরাশাসক নির্বাচিত হন বাংলাদেশের বর্তমান প্রধানমন্ত্রী।

ওয়েবসাইটটি বিশ্বের ৫০ জন স্বৈরাশাসককে নিয়ে দীর্ঘমেয়াদি একটি জরিপ পরিচালনা করে। সেখানে দেখা গেছে, শতকরা সর্বোচ্চ ১৯ শতাংশ ভোট পেয়ে বাংলাদেশের প্রধানমন্ত্রী শেখ হাসিনা নিকৃষ্ট স্বৈরশাসকের তালিকায় প্রথম স্থান অর্জন করেছেন। দ্বিতীয় স্থানে আছেন জার্মানির নিকৃষ্ট স্বৈরশাসক এডলফ হিটলার। তিনি পেয়েছেন ১৩ শতাংশ ভোট। ৯ শতাংশ ভোট পেয়ে রয়েছেন তৃতীয় স্থানে রয়েছেন তৎকালিন সোভিয়েত ইউনিয়নের স্বৈরশাসক জোসেফ স্টালিন।

এদিকে ৫০ জন নিকৃষ্ট স্বৈরশাসকের তালিকায় কেবল বাংলাদেশেরই ৩ জন স্বৈরশাসকের নাম রয়েছে। প্রথম স্থান অর্জনকারী শেখ হাসিনার পিতা বঙ্গবন্ধু শেখ মুজিবুর রহমান রয়েছেন তালিকার ২৩তম অবস্থানে। অন্যদিকে তালিকার শেষদিকে রয়েছে স্বৈরশাসক হুসাইন মোহাম্মদ এরশাদের নাম। তার অবস্থান ৪৬তম।

সত্যতা যাচাই

‘দি টপটেনস.কম’ (thetoptens.com) এমন কোন আন্তর্জাতিক খ্যাতিসম্পন্ন ওয়েবসাইট নয়, যারা বিভিন্ন সময় গবেষণা উদ্দেশে এরকম জরিপ করে থাকে। এটি মূলত একটি সামাজিক যোগাযোগ সাইট যেখানে যে কেউ তার পছন্দ মত বিষয় নিয়ে জরিপ শুরু করতে পারে এবং অনুরূপ জরিপে ভোট দিতে পারে। এমনকি এই জরিপে অংশগ্রহণের জন্য কোন ব্যক্তিকে এই ওয়েবসাইটে একাউন্টও খুলতে হয় না। যেকেউ নির্দিষ্ট সময় পরপর এই ওয়েবসাইটে গিয়ে ভোট দিয়ে আসতে পারে।

এই জরিপের পেছনের ঘটনা

নির্দিষ্ট এই জরিপটি প্রায় ৮ বছর আগে শুরু করে OzzyVanHalen নামধারী জনৈক ইউজার। ক্রমে এখানে সময় সময় অনেক নতুন নাম যুক্ত করে এবং ভোট দেয়। বর্তমানে ২য় স্থানে অবস্থানকারী এডলফ হিটলার ভোট ১৩% পেয়েছেন অথচ কমেন্ট পেয়েছেন ২৫৯ টি। অপরদিকে শেখ হাসিনা ১৯% ভোট পেয়ে কমেন্ট পেয়েছেন প্রায় ২২১৪টি।

২০১৩ সালের ডিসেম্বরে এই জরিপটি বাংলাদেশে প্রথম ফলাও করে প্রচার করা হয়―

২০১৩ সালের ডিসেম্বরে এই একই জরিপ ব্যবহার করে ফেসবুকে এই বিভ্রান্তিকর তথ্য প্রচার করা হয়।

অথচ সেই বছরেই জুনে এই জরিপে শেখ হাসিনার অবস্থান ছিলো ১৯তম (মোট ব্যক্তির উল্লেখ ছিলো ৭৭ জন), কমেন্ট ছিলো ৩টি, জরিপে সর্বমোট ভোট ছিলো ১০০০টি। ডিসেম্বর ২৫ তারিখ পর্যন্ত শেখ হাসিনার অবস্থা্ন এসে দাঁড়ায় ২৮তম তে (কমেন্ট ছিলো ৩টি, জরিপের সর্বোমোট ভোট ২০০০টি)।[1]

২০১৩ সালের ডিসেম্বর ২৫ তারিখের ওয়েব পেইজের স্ক্রিনশট।

অথচ মাত্র ৬ দিনের ব্যবধানে ডিসেম্বর ৩১ তারিখে তার অবস্থান চলে আসে ১ম স্থানে (জরিপের সর্বমোট ভোট ৯০০০টি, শেখ হাসিনাকে কেন্দ্র করে কমেন্ট আসে হাজারখানেক)।

এথেকে এটি স্পষ্ট যে, এই স্বল্প সময়ের ব্যবধানে কোন একটি গোষ্ঠী, এই ওয়েবসাইটে ভুয়া ভোট দেওয়ার পদ্ধতি বের করে, উদ্দেশ্যপ্রণোদিতভাবে শেখ হাসিনাকে অজস্র ভুয়া ভোট প্রদান করে এক নম্বর স্থানে নিয়ে আসে।

তাই এই জরিপ আন্তর্জাতিক গণমত তো দূরের কথা, জাতীয় গণমতকেও প্রতিনিধিত্ব করে না। এই জরিপ ও জরিপ পদ্ধতির দুর্বলতা ব্যবহার করে, সম্পূর্ণ রাজনৈতিক স্বার্থে, সাধারণ মানুষকে বিভ্রান্ত করার প্রচেষ্টা চালানো হয়েছে মাত্র।",0
2341,jachai.org,https://www.jachai.org/fact-checks/post-2341,science-technology,2018-03-24T15:21:47.000Z,ফেসবুকে BFF টাইপ করে কি একাউন্টের নিরাপত্তা নির্ণয় করা যায়?,"গত কিছুদিন ধরে ফেসবুকে ইংরেজিতে এমন একটি ম্যাসেজ ভাইরাল হয় যার বাংলা অনুবাদ করলে দাঁড়ায়―

“ফেসবুকের সিইও মার্ক জুকার্বার্গ BFF শব্দটি উদ্ভাবন করেছে। আপনার একাউন্ট নিরাপদ আছে তা নিশ্চিত করতে কমেন্টে BFF লিখুন। যদি BFF শব্দটি সবুজ হয়, তাহলে আপনার একাউন্ট নিরাপদ। যদি সেটি সবুজ না হয়, আপনার পাসওয়ার্ড তাৎক্ষনিক বদলিয়ে ফেলুন, কেননা সেটি হ্যাক হয়ে যাবে।”

এই বার্তার সাথে সংযুক্ত করা ফেসবুকের প্রতিষ্ঠাতা ও সিইও, মার্ক জুকার্বার্গ এবং সংযুক্ত কিছু স্ক্রিনশটে দেখা যায় কমেন্টে লেখা BFF সবুজ হয়ে যাচ্ছে।

এই বার্তা শুধু বাংলাদেশে না, সারা বিশ্বব্যাপী ভাইরাল হয়। এমন বার্তা দিয়ে ফেসবুকের নিরাপত্তা নির্ণয় করা যায় না।

BFF আসলে কী?

BFF হচ্ছে Best Friend Forever এর সংক্ষিপ্ত রূপ, যা চ্যাট ম্যাসেজিং এ দীর্ঘ সময় ধরে ব্যবহার হয়ে আসছে। ফেসবুক ২০১৭ সালে BFF সহ আরও কিছু শব্দ ও শব্দগুচ্ছকে সনাক্ত করে তাদের মোবাইল অ্যাপসে চালু করে Text Delight নামক একটি ফিচার। এই ফিচারের মাধ্যমে আপনার কমেন্টে নির্দিষ্ট কিছু শব্দগুলো থাকলে, কমেন্ট পোস্ট করার সাথে সাথে মিউজিকসহ সংশ্লিষ্ট শর্ট এনিমেশন দেখা যাবে স্ক্রিনে। এতে ফেসবুকের ইউজারদের ইন্টারেকশন আরও আকর্ষণীয় করা চেষ্টা করা হয়েছে।

ফেসবুক টেক্সট ডিলাইট এর কয়েকটি এনিমেশন, যা যথাক্রমে বাম দিক থেকে, BFF, You’re the best, XOXO (বাংলা: সোনা), Congrats (বাংলা: অভিনন্দন), You got this, rad শব্দ দ্বারা এক্টিভেট হয়।

কমেন্টে BFF লেখা থাকলে স্ক্রিনে দুইটি হাত এনিমেশন করে ‘হাই ফাইভ’ দেয়। এটি দ্বারা কোনভাবেই একাউন্টের নিরাপত্তা নির্ণীত হয় না কিংবা আপনার একাউন্ট হ্যাকিং-এর ঝুঁকি আছে কিনা তাও নির্দেশিত হয় না।

ইতিপূর্বে ২০১৬ সালে কমেন্টে #177 টাইপ করার মাধ্যমে অনুরূপ ‘নিরাপত্তা’ চেকআপের ভুয়া পদ্ধতি সংক্রান্ত আরেকটি ম্যাসেজও ভাইরাল হয়।

এই ধরণের তথাকথিত ‘নিরাপত্তার ঝুঁকি সনাক্ত’ করার পদ্ধতি যদি ফেসবুক চালু করে, তাহলে যেকোন পেইজের পাব্লিক পোস্টে আপনার কমেন্ট দ্বারাই আপনি হ্যাকারদের একাউন্ট এট্যাক করার জন্য অভ্যর্থনা দিয়ে ফেলবেন। তাই এইধরণের ফিচার অযৌক্তিক এই ধরণের ভাইরাল ম্যাসেজ বিশ্বাস করে বন্ধুদের ফরওয়ার্ড করলে নিজেকেই বোকাই প্রমাণ করা হবে এবং এই ধরণের আচরণ অন্যান্য ইউজারদের জন্য বিরক্তির কারণ হয়ে দাঁড়াবে।

সম্পর্কিত অন্যান্য পোস্ট
বানোয়াট খবর
শিক্ষামন্ত্রী: ‘রাত ১০টার পর কোনো শিক্ষার্থীকে অনলাইন দেখলে তার বিরুদ্ধে ব্যবস্থা নেয়া হবে’?
বিজ্ঞান ও প্রযুক্তি
এটিএম বুথে পিন নাম্বার উল্টো করে চাপলে কি পুলিশের কাছে সতর্কতা চলে যায়?
অসত্য
ভিডিও
বিজ্ঞান ও প্রযুক্তি
‘ব্লু হোয়েল’ গেম খেলার মাধ্যমে বাংলাদেশি কিশোরীর মৃত্যু?
অপ্রমাণিত
বানোয়াট খবর
ফেসবুক বন্ধ করে দেওয়ার সিদ্ধান্ত নিয়েছে মার্ক জাকারবার্গ?
অসত্য",0
2319,jachai.org,https://www.jachai.org/fact-checks/post-2319,national-issue,2018-03-22T16:41:57.000Z,বাংলাদেশ কি ‘স্বল্পোন্নত’ দেশ হতে ‘উন্নয়নশীল’ দেশে উত্তরণ করেছে?,"জাতিসংঘের ‘স্বল্পোন্নত দেশ’ (Least Developed Country বা LDC) বিভাগীকরণের মাধ্যমে সেসকল দেশকে সনাক্ত করা হয়, যারা অর্থনৈতিক উন্নয়নের দিক থেকে তুলনামূলকভাবে অনগ্রসর। এই তালিকায় অন্তর্ভুক্ত দেশসমূহকে জাতিসংঘসহ অন্যান্য দাতা সংস্থাগুলো বিভিন্নভাবে সহযোগিতা প্রদান করে থাকে; যেমন, কম সুদে ঋণ প্রদান, আন্তর্জাতিক বাজারে অগ্রাধিকার দেওয়া, ঋণ পরিশোধের শর্তসমূহ নমনীয় রাখা ইত্যাদি। এসব সহযোগিতার মাধ্যমে এসকল অনগ্রসর দেশগুলোর অর্থনৈতিক উন্নয়ন ত্বরান্বিত করার সুযোগ সৃষ্টি করা হয়।

জাতিসংঘের কমিটি ফর ডেভেলপমেন্ট পলিসি (সিপিডি) তাদের ত্রি-বার্ষিক রিভিউর মাধ্যমে স্বল্পোন্নত দেশের তালিকায় থাকা দেশগুলোর অর্থনৈতিক সূচকসমূহ পর্যালোচনা করে। এই রিভিউর মাধ্যমে কোন দেশ স্বল্পোন্নত দেশের তালিকা থেকে উত্তরণের (Graduation) যোগ্যতা অর্জন করেছে তা নির্ধারণ করা হয়।

১৯৭৫ সালে বাংলাদেশ স্বল্পোন্নত দেশের তালিকায় অন্তর্ভুক্ত হয়। ২০১৮ সালে সিপিডির ২০তম রিভিউতে প্রথমবারের মত বাংলাদেশ এই তালিকা থেকে উত্তরণের সূচকগুলো পূরণ করতে সক্ষম হয়। সূচকগুলো হচ্ছে―[1]

১. অর্থনৈতিক ঝুঁকি সূচক ৩২ পয়েন্ট বা তার নিচে থাকতে হবে। (বাংলাদেশ: ২৫ পয়েন্ট দশমিক ২)

২. মানবসম্পদ সূচকে ৬৬ বা এর বেশি পয়েন্ট পেতে হবে। (বাংলাদেশ: ৭৩ দশমিক ২)

৩. মাথাপিছু আয় ১ হাজার ২৩০ মার্কিন ডলার থাকতে হবে। (বাংলাদেশ: ১ হাজার ২৭৪ ডলার)

এসব সূচকসমূহের নূন্যতম দুটি পূরণ করতে পারলেই কোন দেশকে প্রথমবারের মত রিভিউ এর যোগ্য ধরা হয়। সেখানে বাংলাদেশ ৩টি সূচকেই উত্তীর্ণ হয়েছে।

তালিকা থেকে বের হওয়ার যোগ্যতা অর্জনের জন্য, প্রথমবারে উত্তীর্ণ হওয়ার তিন বছর পরের রিভিউতেও (বাংলাদেশের ক্ষেত্রে ২০২১ সালের রিভিউতে) উত্তীর্ণ হতে হবে। পাশাপাশি পার করতে হবে আরও একাধিক সুনির্দিষ্ট ধাপ।[2] এই বছর বাংলাদেশ এই ধাপগুলোর প্রথমটি পার করেছে মাত্র।

২০১৮ সালের রিভিউতে এবছর মোট ৫টি দেশ উত্তীর্ণ হয়েছে। দেশগুলো হচ্ছে বোটসওয়ানা, কেবো ভের্ড, ইকুয়েটরিয়াল গিনি, মালদ্বীপ ও সামোয়া। কিন্তু উন্নয়নশীল দেশ হিসেবে বাংলাদেশকে এখনো উত্তীর্ণ করা হয়নি।[3]

প্রথমবার একটি দেশ যোগ্যতার সূচকগুলো উত্তীর্ণ করলে, তিন বছর পরের ত্রি-বার্ষিকী রিভিউতেও পুনরায় উত্তীর্ণ হতে হবে। বাংলাদেশ শুধু প্রথম ধাপ পার করেছে মাত্র। সূত্র: জাতিসংঘের ওয়েবসাইট।

কিভাবে উন্নয়নশীল দেশ হিসেবে উত্তীর্ণ করা হয়?

কোন দেশ প্রথমবার সূচকগুলো পূরণের পর, তিন বছর পরে দ্বিতীয়বার সূচকগুলো পূরণ করলে, দেশটির তৎকালীন অর্থনৈতিক ও রাজনৈতিক পরিস্থিতি বিবেচনা করে কমিটি উত্তীর্ণ হওয়ার যোগ্য বলে সিদ্ধান্ত প্রদান করে থাকে।

কমিটির সুপারিশের পর, জাতিসংঘের অর্থনৈতিক ও সামাজিক কাউন্সিল (ECOSOC) এই বিষয় চূড়ান্ত সিদ্ধান্ত প্রদান করে। এই সিদ্ধান্তে কোন দেশকে উত্তরণ করা হলে, পরবর্তী ত্রি-বার্ষিক রিভিউতে, অর্থাৎ, প্রথমবার সূচকগুলো পূরণের ৬ষ্ঠ বছরে, একটি দেশকে উন্নয়নশীল দেশ হিসেবে আনুষ্ঠানিক স্বীকৃতি প্রদান করা হয়। অর্থাৎ, সম্পূর্ণ প্রক্রিয়াটি হতে কমপক্ষে ৬ বছর সময় নিতে পারে। অপরদিকে উল্লেখিত সূচকগুলো পূরণের পরও, যদি কমিটির বিবেচনায় কোন দেশ পাশ না করে, তবে এই সময় ৬ বছরেরও বেশি হতে পারে।

উদাহরণস্বরূপ, এই বছর নেপাল ও তিমোর-লেস্ট দেশ দুটি উত্তরণের সূচক দ্বিতীয়বারের মত পূরণ করলেও দেশ দুটিকে উত্তীর্ণ করার সুপারিশ করা হয়নি।

বিভ্রান্তির শুরু যেভাবে

কোন দেশ প্রথমবার নির্ধারিত সূচকগুলো পূরণ করলে, জাতিসংঘের অর্থনৈতিক ও সামাজিক বিভাগ (DESA) তা আনুষ্ঠানিকভাবে দেশটিকে জানায়। এবছর ১৬ মার্চ নিউইয়র্কে যুক্তরাষ্ট্রে নিযুক্ত বাংলাদেশের রাষ্ট্রদূত মাসুদের কাছে একটি চিঠি হস্তান্তরের মাধ্যমে বিষয়টি আনুষ্ঠানিকভাবে অবগত করেন সিপিডি সেক্রেটারিয়েটের প্রধান, রোলান্ড মোলেরাস।[4][5] কিছু বাংলাদেশী মিডিয়া প্রথম ধাপের এই আনুষ্ঠানিকতাকে ‘স্বল্পোন্নত দেশ থেকে উত্তরণের যোগ্য হয়েছে বাংলাদেশ’-এমন শিরোনামে সংবাদ পরিবেশন করে।

সরকারি এক সভার ব্যানারে লেখা হয়, “স্বল্পোন্নত দেশ হতে উন্নয়নশীল দেশে উত্তরণ উপলক্ষে…” অথচ বাংলাদেশকে এখনো উন্নয়নশীল দেশে উত্তরণ করা হয়নি।

মিডিয়ার ভুল ব্যাখ্যার পাশাপাশি সরকারীভাবেও দাবী করা হয় যে, বাংলাদেশ ‘স্বল্পোন্নত’ দেশ হতে ‘উন্নয়নশীল’ দেশে উত্তরণ করেছে। এই উপলক্ষে ২২ মার্চ সারা দেশব্যাপী সরকারের পক্ষ থেকে কর্মসূচি গ্রহণ করা হয়। এমনকি বাংলাদেশ ব্যাংক এই উপলক্ষে ৭০ টাকার স্মারক নোট প্রকাশেরও ঘোষণা প্রদান করে।[6]

প্রথমবারের মত যোগ্যতার সূচক অর্জন খুব গুরুত্বপূর্ণ অধ্যায় হলেও, ভুল ব্যাখ্যা দিয়ে ‘বাংলাদেশ স্বল্পোন্নত দেশ হতে উন্নয়নশীল দেশে উত্তরণ করেছে’ এমন দাবী করা সকল অর্থেই ভুল। এছাড়াও উন্নয়নশীল দেশে উত্তীর্ণ হলে বাংলাদেশ অনেক অর্থনৈতিক সুবিধা ভোগ করবে না যা বর্তমানে স্বল্পোন্নত দেশ হিসেবে পেয়ে আসছে। তাই উন্নয়নশীল দেশে উত্তরণ শুধুমাত্র অর্জনই না, বরং এক প্রকার গুরুত্বপূর্ণ দায়িত্বগ্রহণও। এই কারণেই জাতিসংঘ সময়সাপেক্ষ পর্যালোচনার মাধ্যমে একটি দেশের উত্তরণের যোগ্যতা পরিমাপ করে থাকে।

সম্পর্কিত অন্যান্য পোস্ট
জাতীয় ইস্যু
২২ মার্চ সারাদেশের গুরুত্বপূর্ণ শহরে কোন প্রকার ব্যাগ বহন করা যাবে না?
অসত্য
জাতীয় ইস্যু
জিগাতলায় ছাত্রছাত্রীদের উপর সন্ত্রাসী হামলার কিছু বিভ্রান্তিকর ছবি
জাতীয় ইস্যু
আইআরআই জরিপে ২০১৮ সালে কি শেখ হাসিনার জনপ্রিয়তা উল্লেখযোগ্য হারে ‘বৃদ্ধি’ পেয়েছে?
অসত্য
জাতীয় ইস্যু
লংগদুতে আদিবাসীদের উপর হামলা: কিছু ভুল ছবি",0
2310,jachai.org,https://www.jachai.org/fact-checks/post-2310,fake-news,2018-03-21T13:42:42.000Z,শেখ হাসিনা বিশ্বের দ্বিতীয় সেরা প্রধানমন্ত্রী নির্বাচিত?,"গুজবের উৎপত্তি

১৬ মার্চ ২০১৮ তারিখ ekattornews24.com নামক একটি নিউজ পোর্টাল “বিশ্বের দ্বিতীয় সেরা প্রধানমন্ত্রী শেখ হাসিনা” শিরোনামে একটি সংবাদ প্রকাশ করে। প্রায় একই সাথে newsbangla21.com.bd নামক আরেকটি নিউজ পোর্টাল “দ্য স্টাটিসটিক্স ইন্টারন্যাশনাল জরিপে শেখ হাসিনাকে নিয়ে বেরিয়ে এলো নতুন তথ্য” শিরোনামে নিউজ করে। নিউজ দুটি হুবহু একই রকম। এগুলোতে বলা হয়-

“প্রধানমন্ত্রী শেখ হাসিনা বিশ্বের দ্বিতীয় সেরা প্রধানমন্ত্রী নির্বাচিত হয়েছেন। এই তালিকার প্রথমে আছেন ভারতের প্রধানমন্ত্রী নরেন্দ্র মোদি, আর তৃতীয় অবস্থানে রয়েছেন কানাডার প্রধানমন্ত্রী জাস্টিন ট্রুডো। দক্ষ নেতৃত্ব, রাষ্ট্রনায়কোচিত গুণাবলী, মানবিকতা এবং আন্তর্জাতিক পর্যায়ে সিদ্ধান্ত গ্রহণ এবং বাস্তবায়নসহ ২০১৭ সালে আন্তর্জাতিক মিডিয়াতে আলোচনায় থাকার বিষয় বিবেচনা করে সিঙ্গাপুর ভিত্তিক গবেষণা সংস্থা ‘দ্য স্টাটিস্টিকস ইন্টারন্যাশনাল’ নিজেদের করা এক জরিপ শেষে এই ঘোষণা দেয়।”

এ নিউজ দুটি ১৬ মার্চ প্রকাশ হলেও ১৯ মার্চ পর্যন্ত এই বিষয়টি তেমন আলোচিত হয়নি। ১৯ মার্চ ২০১৮ সোমবার মন্ত্রীসভার বৈঠকের পর মন্ত্রীপরিষদ সচিব শফিউল আলম সাংবাদিকের ব্রিফিংয়ে বলেন, প্রধানমন্ত্রী শেখ হাসিনাকে বিশ্বের দ্বিতীয় সেরা প্রধানমন্ত্রী হিসেবে নির্বাচিত করায় মন্ত্রীসভা প্রধানমন্ত্রীকে আন্তরিক শুভেচ্ছা ও অভিনন্দন জ্ঞাপন করছে। ব্রিফিংয়ে এ সম্পর্কে তাঁর পুরো বক্তব্যই মূলত ছিলো ekattornews24.com এর হুবহু নকল। বলার অপেক্ষা রাখে না, মন্ত্রীপরিষদ সচিবের ব্রিফিং কিংবা মন্ত্রীসভার সদস্যদের অভিনন্দনের মূল উৎস ছিলো এই অখ্যাত ৭১নিউজ২৪ অনলাইন পোর্টালটি।

এরপরপরই প্রায় সব সংবাদ মাধ্যম মন্ত্রীপরিষদ সচিবের বক্তব্য অনুযায়ী সংবাদ প্রকাশ করে এবং এটি ভাইরাল হয়ে যায়। এ সংবাদ মাধ্যমগুলোর মধ্যে- বিডিনিউজ২৪ডটকম, বাংলা ট্রিবিউন, চ্যানলে আই অনলাইন, ইংরেজি সংবাদ মাধ্যম ঢাকা ট্রিবিউন, ডেইলি অবজার্ভারের মতো সংবাদ মাধ্যমও রয়েছে। এছাড়াও প্রায় ৫০ টির বেশি অনলাইন পোর্টাল এবিষয়ে সংবাদ প্রকাশ করেছে।

সত্যতা যাচাই

দ্য স্টাটিসটিক্স ইন্টারন্যাশনাল নামক কথিত গবেষণা প্রতিষ্ঠানটি একটি অস্তিত্বহীন কাল্পনিক সংস্থা। উল্লেখিত সংবাদ এবং মন্ত্রীপরিষদ সচিবের বিবৃতিতে প্রতিষ্ঠানটিকে সিঙ্গাপুরভিত্তিক আন্তর্জাতিক খ্যাতি সম্পন্ন গবেষণা সংস্থা বলে দাবি করা হলেও, ইন্টারনেটে এই প্রতিষ্ঠানের নামে কোনও ওয়েবসাইটও পাওয়া যায়নি। পাওয়া যায়নি তাদের অফিসের ঠিকানা, ইমেইল ঠিকানা কিংবা কোনও ফোন নম্বর। ফেসবুক টুইটারের মতো সামাজিক যোগাযোগ মাধ্যমেও এই প্রতিষ্ঠানের কোনও অস্তিত্ব খুঁজে পাওয়া যায় নি।

এছাড়াও উল্লেখিত সংবাদ অনুযায়ী, এ জরিপে প্রথম হয়েছেন ভারতের প্রধানমন্ত্রী নরেন্দ্র মোদি এবং তৃতীয় হয়েছেন কানাডার প্রধানমন্ত্রী জাস্টিন ট্রুডো। কিন্তু ভারতের কোনও নির্ভরযোগ্য সংবাদ মাধ্যমে দ্য স্টাটিসটিক্স কর্তৃক নরেন্দ্র মোদিকে বিশ্বের সেরা প্রধানমন্ত্রীর খেতাব দেওয়া সংক্রান্ত কোনও সংবাদ প্রকাশ হয়নি। স্পষ্টতই বুঝা যাচ্ছে, ৭১নিউজ২৪ ইচ্ছাকৃতভাবেই ভারত ও কানাডার প্রধানমন্ত্রীর নাম দিয়ে সংবাদটিকে আরো বিশ্বাসযোগ্য করার চেষ্টা করেছে।

উল্লেখ্য, এর আগেও প্রধানমন্ত্রী শেখ হাসিনাকে নিয়ে এ ধরনের বানোয়াট সংবাদ প্রকাশ করেছিলো ‘বাংলা ইনসাইডার‘ নামক একটি অনলাইন নিউজ পোর্টাল।

গুরুত্বপূর্ণ ব্যক্তিরা মিথ্যা সংবাদে বিভ্রান্ত হচ্ছেন কেন?

এর আগে প্রধানমন্ত্রী শেখ হাসিনাকে নিয়ে করা বাংলা ইনসাইডারের বানোয়াট সংবাদ নিয়ে জাতীয় সংসদে (দশম সংসদের ১৮ তম অধিবেশনে) আলোচনা করেন একজন সংসদ সদস্য। ক্রমাগত বানোয়াট ও কাল্পনিক সংবাদ পরিবেশনের মাধ্যমে লাইক অর্জন করার পরও বাংলা ইনসাইডারকে সম্মুখীন হতে হয়নি কোন প্রশ্নের। আর তাদের উদাহরণ থেকেই এবার ৭১নিউজ২৪ নামক অনলাইন পোর্টাল বানোয়াট সংবাদ প্রচার শুরু করে, যা দেখেবিভ্রান্ত হয়েছেন মন্ত্রীপরিষদের সদস্যরা।

প্রশ্ন হচ্ছে- একেবারেই কম পরিচিত একটি অনলাইন নিউজের একটি মিথ্যা সংবাদে রাষ্ট্রের গুরুত্বপূর্ণ ব্যক্তিরা কেন বিভ্রান্ত হলেন, যেখানে সংবাদটির সত্যতা যাচাই এর সব ধরনের সুযোগই তাদের কাছে ছিলো? আমরা প্রত্যাশা করি তাঁরা এ ধরনের সংবাদের ব্যাপারে আরো সতর্কতা অবলম্বন করবেন। আশঙ্কার বিষয় হচ্ছে, এভাবে নিউজপোর্টালগুলো জবাবদিহিতা থেকে বারবার বেঁচে গেলে উৎসাহিত হবে আরও বানোয়াট সংবাদের প্রণেতারা। তখন তাদের দ্বারা ঘটিত ক্ষতির দায়ভার কি আদৌ কেউ নেবে?",0
2290,jachai.org,https://www.jachai.org/fact-checks/post-2290,national-issue,2018-03-21T11:55:27.000Z,২২ মার্চ সারাদেশের গুরুত্বপূর্ণ শহরে কোন প্রকার ব্যাগ বহন করা যাবে না?,"প্রথমবারের মত ২০১৮ সালের জাতিসংঘের রিভিউতে ‘স্বল্পোন্নত’ দেশের মর্যাদা হতে ‘উন্নয়নশীল’ দেশের মর্যাদা লাভের নির্ণায়কগুলো বাংলাদেশ পূরণ করতে সক্ষম হয়। ২০ মার্চের এক প্রেস ব্রিফিং এ স্বরাষ্ট্রমন্ত্রী আসাদুজ্জামান খান কামাল ঘোষণা দেন, ২২ মার্চ এই উপলক্ষে সারা দেশব্যাপী সরকারীভাবে বিভিন্ন অনুষ্ঠানের আয়োজন করা হবে। এরমধ্যে বঙ্গবন্ধু আন্তর্জাতিক সম্মেলন কেন্দ্রে প্রধানমন্ত্রী শেখ হাসিনাকে আনুষ্ঠানিকভাবে সংবর্ধনা প্রদান করা হবে।

প্রেস ব্রিফিং এ বলা হয়, প্রধানমন্ত্রীর সংবর্ধনাস্থলসহ সারা দেশে আয়োজিত এই সকল অনুষ্ঠানে কেউ ব্যাগ, দাহ্য পদার্থ নিয়ে প্রবেশ করতে পারবে না।

কিন্তু দৈনিক যুগান্তর তাদের একটি সংবাদের শিরোনাম করে ‘আগামী বৃহস্পতিবার শহরে ব্যাগ বহন করা যাবে না’ এবং সেটির ভিতরে উল্লেখ করে―

“আগামী ২২ মার্চ রাজধানীসহ সারাদেশের গুরুত্বপূর্ণ শহরে পিঠে ঝুলানো ব্যাগসহ সব ধরণের ব্যাগ বহন নিষিদ্ধ থাকবে। নাশকতা ঠেকাতে এ পদক্ষেপ নিচ্ছে সরকার”

যুগান্তরের প্রকাশিত সংবাদ যা পরবর্তীতে সংশোধন করা হয়।

অথচ, এই নিষেধাজ্ঞা শুধুমাত্র অনুষ্ঠানস্থলগুলোর জন্য প্রযোজ্য। এমন শিরোনাম ও বিবরণে সংবাদ প্রকাশের পর তা স্বল্প সময়ের মধ্যেই ভাইরাল হয়ে যায় এবং আরও কিছু নিউজ পোর্টাল সংবাদটি কপি-পেস্ট করে প্রচার করে।

সংবাদটি নিয়ে বিতর্ক শুরু হলে দৈনিক যুগান্তর সংশোধন করে, ‘বৃহস্পতিবার সাফল্য উদযাপনের অনুষ্ঠানস্থলে ব্যাগ বহন করা যাবে না’ শিরোনামে সংবাদটি পুনরায় প্রকাশ করে।

যুগান্তরের হালনাগাদকৃত সংবাদ (মার্চ ২১, ২০১৮)

উল্লেখ্য, এই ধরণের দায়িত্বজ্ঞানহীন সংবাদ প্রকাশের পরও, যুগান্তর তাদের হালনাগাদকৃত সংবাদে কোনরূপ দুঃখ প্রকাশ করেনি। পত্রিকাটি বিকারহীনভাবে শুধুমাত্র ভুল তথ্য সম্বলিত ফেসবুক পোস্ট ও সংবাদের তথ্যগুলো এডিট করে নেয়।

সম্পর্কিত অন্যান্য পোস্ট
জাতীয় ইস্যু
বাংলাদেশ কি ‘স্বল্পোন্নত’ দেশ হতে ‘উন্নয়নশীল’ দেশে উত্তরণ করেছে?
অসত্য
জাতীয় ইস্যু
ফ্রান্স কি আইফেল টাওয়ারকে বাংলাদেশের পতাকার রঙ্গে রঞ্জিত করে সমবেদনা জ্ঞাপন করেছে?
অসত্য
জাতীয় ইস্যু
জিগাতলায় ছাত্রছাত্রীদের উপর সন্ত্রাসী হামলার কিছু বিভ্রান্তিকর ছবি
জাতীয় ইস্যু
সময় টিভিতে উল্লেখিত এসব কি ইজরাইলি কোম্পানি?
অসত্য",0
1107,jachai.org,https://www.jachai.org/fact-checks/post-1107,health,2018-03-14T14:31:18.000Z,"ক্যান্সার কোন রোগ না, শুধুমাত্র ভিটামিন ‘B17’ এর ঘাটতি?","ক্যান্সারের ‘প্রাকৃতিক’ চিকিৎসা নিয়ে রয়েছে নানান বিতর্ক। এমনই একটি আলোচনা হচ্ছে ভিটামিন ‘বি১৭’ কেন্দ্রিক, যা আমিগড্যালিন(Amygdalin) বা লেইট্রিল (laetrile) নামেও পরিচিত। ক্যান্সারের এই প্রতিষেধকের দাবী অনেক বছর পুরনো হলেও, ইন্টারনেটের বদৌলতে ২০১৬ সালের দিকে এই দাবী ব্যাপক হারে ভাইরাল হয়। যা সাম্প্রতিক সময় জয় করেছে বাংলাদেশের ইন্টারনেট। বরাবরের মতই, কালের কণ্ঠের মত পত্রিকাগুলো, কোনরূপ যাচাই-বাছাই ছাড়া, বিদেশী আর্টিকেলের বঙ্গানুবাদ করে এই বিষয়ক খবর প্রকাশ করে এবং আগুন দেয় এই গুজবে।

বাংলাদেশ প্রতিদিন-এ প্রকাশিত ১৪ জানুয়ারির সংবাদটি কপি করে, কালের কণ্ঠ প্রকাশ করে ঠিক দুইদিন পর।

কালের কণ্ঠের ১৬ জানুয়ারি তারিখের প্রতিবেদনে বলা হয়―

“ক্যান্সার কোনো রোগ নয় বরং ব্যবসার একটি ফাঁদ! সুতরাং ক্যান্সার বলে যে রোগের কথা বলা হয় তা একটি নির্জলা মিথ্যা। ক্যান্সার হলো মূলত ভিটামিন বি ১৭ এর ঘাটতি। ঠিক যেভাবে স্কার্ভি কোনো রোগ নয় বরং ভিটামিন সি এর ঘাটতি। অথচ স্কার্ভি রোগ নিয়েও জল কম ঘোলা হয়নি।

একটা সময়ে স্কার্ভি রোগ নিয়েও প্রচুর ব্যবসা করা হয়। পরে প্রমাণিত হয় স্কার্ভি কোনো রোগ নয়। ঠিক তেমনি ক্যান্সারও কোনো রোগ নয়। বরং দেহে একটি ভিটামিনের ঘাটতির কারণে এই সমস্যা দেখা দেয়।”

২০১৬ সালে newsrescue.com নামক ওয়েবসাইট এই পোস্ট প্রকাশ হলে তা অনলাইনে ভাইরাল হয়ে যায় নিমিষেই।

পত্রিকাটি তথ্যসূত্রে ‘হেলথভেইনস’ নামক একটি তথাকথিত স্বাস্থ্যবিষয়ক ওয়েবসাইটের রেফারেন্স দিলেও, হেলথভেইনেস নামক ওয়েবসাইটের ঐ লেখাটি মূলত NewsRescue নামক একটি ওয়েবসাইটের ২০১৬ সালের একটি ভাইরাল পোস্টের কপি মাত্র।

প্রতিবেদনে বলা হয়, ভিটামিন সি এর অভাবে যেমন স্কার্ভি রোগ হয়, তেমনি ক্যান্সারও ভিটামিন ‘বি১৭’ এর অভাবে হয়ে থাকে। এটি কোন রোগ না। ব্যবসায়িক স্বার্থে এটিকে রোগ বলে প্রচার করা হচ্ছে। আরও বলা হয়, যেহেতু এটি ভিটামিন বি১৭ এর ঘাটতি ঘটলেই হয়, সেহেতু প্রতিদিন এই ভিটামিন সমৃদ্ধ ফলমূল খেলে ক্যান্সার থেকে বাঁচা যায়।

বলার অপেক্ষা রাখে না, এসব দাবী সম্পূর্ণ অবৈজ্ঞানিক ও অপ্রমাণিত এবং ব্যবসায়িক উদ্দেশে ক্যান্সার রোগের প্রচার করা হচ্ছে বলা হলেও, ভিটামিন বি১৭ নামক এই তথাকথিত ভিটামিনের প্রচলনই করা হয়েছিল সম্পূর্ণ ব্যবসায়িক স্বার্থে।

ভিটামিন বি১৭ কি?

বাংলা দৈনিকেও প্রচার করা হয় এমন সংবাদ।

ভিটামিন বি১৭ মূলত একপ্রকার কৃত্রিম ক্যামিকেল যা ‘লেইট্রিল (laetrile)’ নামে পরিচিত। আর্নস্ট ক্রেবস জুনিয়র নামক একজন ব্যক্তি এটির আবিষ্কারক। আমেরিকার খাদ্য ও ঔষধ অধিদপ্তরের (এফডিএ) নিয়ম পাশ কাটাতে, পরবর্তীতে লেইট্রিলকে তিনি ভিটামিন হিসেবে বি১৭ নামে নামকরণ করেন।[1] অথচ এই উপাদানে ভিটামিনের কোন বৈশিষ্ট্য পরিলক্ষিত হয় না। উপরন্তু এই ক্যামিকেলে এপ্রিকটসহ অন্যান্য কিছু ফলের শাঁস থেকে সংগ্রহীত ‘সাইনাইড’ বিষের উপাদান পাওয়া যায়।[2][3]

ক্যান্সার রোগের প্রতিষেধক হিসেবে এটি কাজ করে এমন দাবী করা হলেও, এর উপকারিতার কোন প্রমাণ এফডিএ খুঁজে পায়নি।[4] এমনকি আমেরিকার ন্যাশনাল ক্যান্সার ইন্সটিটিউট একাধিক পরীক্ষায়ও এমন কিছু পর্যবেক্ষণ করেনি। ফলে ১৯৭৭ সালের এক রিভিউতে, এফডিএ, বিষক্রিয়ার একাধিক রিপোর্টের ভিত্তিতে, ভিটামিন বি১৭ বা লেইট্রিল নিষিদ্ধ করে।[2]

ভিটামিন বি১৭ নামে আধুনিক চিকিৎসা বিজ্ঞানে স্বীকৃত কোন ভিটামিন নেই। অপরদিকে, এটি প্রাকৃতিক উপাদান, আমিগড্যালিন থেকে তৈরি করা এক প্রকার কৃত্রিম উপাদান। তাই আপেল, অ্যাপ্রিকোট, পিচ, পিয়ার্স ইত্যাদিতে ‘প্রাকৃতিকভাবে’ ভিটামিন বি১৭ থাকার দাবীটিও অযৌক্তিক।

ভিটামিন বি১৭ আবিষ্কারের ইতিহাস

আবিষ্কারক আর্নস্ট ক্রেবস জুনিয়র পেশায় ডাক্তার ছিলেন না। এমনকি বিজ্ঞান বিষয়ক কোন বিভাগে তার কোন ডিগ্রীও ছিলো না।[1] তিনি আমেরিকার একটি মেডিকেল কলেজে দুইবারে ১ম বর্ষ উত্তীর্ণ হওয়ার পর, ৩য় বছরে অকৃতকার্য হওয়ার জন্য কলেজ থেকে তাকে বের করে দেওয়া হয়। একাধিক কলেজে বিজ্ঞান বিষয়ক কোন ডিগ্রী অর্জন না করতে পেরে, তিনি অবশেষে বিএ পাশ করেন একটি ইউনিভার্সিটি থেকে।[1] তিনি তার পিএইচডি থাকার কথা দাবী করলেও, সেটি একটি বাইবেল কলেজ থেকে সম্মানসূচক ডিগ্রী ছিলো মাত্র, যে কলেজটি পরবর্তীতে বন্ধ হয়ে যায়।

আমিগড্যালিন (Amygdalin) একটি প্রাকৃতিক উপাদান যা এপ্রিকটসহ আরও কিছু ফলে পাওয়া যায়। ১৯২০-এর দিকে যুক্তরাষ্ট্রের ক্যালিফোর্নিয়া-এ আর্নস্ট ক্রেবস জুনিয়র এর পিতা, আর্নস্ট ক্রেবস সিনিয়র, আমিগড্যালিন-এ ক্যান্সার তথা টিউমারের প্রতিষেধক গুণাবলী আছে বলে দাবী করেন। তবে এটি মানুষের জন্য খুবই বিষাক্ত বলে তিনি এটি ব্যবহার না করতেই পরামর্শ দেন।

আর্নস্ট ক্রেবস জুনিয়র ১৯৫২ সালের দিকে দাবী করেন যে তিনি বিষাক্ত ও ক্ষতিকর দিক বাদ দিয়ে বিশুদ্ধ আমিগড্যালিন তৈরি করতে সক্ষম হয়েছেন। আর এই উপাদানকেই নামকরণ করেন ‘লেইট্রিল’ হিসেবে। ১৯৫৩ সালেই ক্যালিফোর্নিয়া মেডিকেল এসোসিয়েশনে এটিকে অকার্যকর বলে ঘোষণা দেয়।[4]

লেইট্রিল বা ভিটামিন বি১৭ -এ মধ্যে কি ধরণের উপাদান আছে সেটির ব্যাপারে স্বচ্ছ কোন ব্যাখ্যা আর্নস্ট ক্রেবস দেননি। laevo-mandelonitrile-beta-glucuronoside নামক একটি উপাদানের উল্লেখ থাকলেও এই উপাদান লেইট্রিল বা ভিটামিন বি১৭ -এর ঔষধে পাওয়া যায়নি।[2] এমনকি লেইট্রিল হিসেবে বাজারজাতকৃত পণ্যগুলোর উপাদানের মাত্রা ও ধরণ একেক রকম হয়ে থাকে।

সায়েন্সের ষড়যন্ত্র নাকি কিছু ব্যক্তির প্রতারণা?

কালের কণ্ঠের প্রতিবেদনটিতে বলা হয়―

“ক্যান্সার নিয়ে লেখা জি. এডওয়ার্ড গ্রিফিন এর বই ‘ওয়ার্ল্ড উইদাউট ক্যান্সার’ ব্যাপক জনপ্রিয়তা পাওয়া সত্ত্বেও বইটি অন্য ভাষায় অনুবাদ করতে দেওয়া হয়নি। কারণ বইটিতে তিনি ক্যান্সার নিয়ে ব্যবসা না করে বরং বিকল্প চিকিৎসা পদ্ধতিকে উৎসাহিত করতে বলেছেন।”

জি. এডওয়ার্ড গ্রিফিন মূলত একজন পলিটিকাল এক্টিভিস্ট যার মেডিকেল সাইন্সে কোন দীক্ষা নেই। অনলাইনের ভাইরালিটির কারণে ও গ্রিফিনের মত ব্যক্তি, যাদের সরাসরি ক্যান্সার কিংবা মেডিকেল সায়েন্সের উপর ডিগ্রী নেই, তাদের মাধ্যমে, ১৯৯৬ সালে আর্নস্ট ক্রেবস জুনিয়রের মৃত্যুর পরও, ক্যান্সারের চিকিৎসায় লেইট্রিলের ব্যবহারের অপপ্রচার বেঁচে আছে আজ অবধি। এমনকি আমেরিকায় এই ঔষধ নিষিদ্ধ হলেও, সেদেশে অনেকেই অন্যদেশ থেকে এই জাতীয় ঔষধ ক্রয় করছে।

‘ব্যবসায়িক স্বার্থে ক্যান্সার নামক রোগের উৎপত্তি করা হয়েছে’ – ষড়যন্ত্র-তাত্ত্বিকদের এমন দাবী হলে, তথাকথিত ভিটামিন বি১৭ এর বেলায় এটি সবদিক থেকেই যথার্থ।

মেডিনিউজ নামক একটি তথাকথিত স্বাস্থ্য ও চিকিৎসা বিষয়ক ওয়েবসাইটেও পাওয়া যায় এই সংবাদটি।

স্কার্ভি রোগের সাথে তুলনা করলেও, এটি প্রমাণিত যে স্কার্ভি রোগ যেরকম ভিটামিন সি সেবনে ঠিক হয়ে যায়, সেরকমভাবে তথাকথিত ভিটামিন বি১৭ কিংবা এটি সম্বলিত ফলমূল খাওয়ার পরে ক্যান্সার নিরাময় হয় না। উপরন্তু আমিগড্যালিন সমৃদ্ধ খাদ্য খাওয়ার ফলে সাইনাইড বিষ তৈরি হয়ে মৃত্যুবরণের ঝুঁকি থাকে।[4]

ভিটামিন বি১৭ বিষয়ক লিফলেট

বাংলাদেশের সংবাদ মাধ্যমগুলোর দায়িত্বজ্ঞানহীন অপপ্রচারের কারণে, এই গুজবের মাত্রা এতটাই বেড়েছে যে ফেসবুকে দিনাজপুর সরকারি কলেজে অনুষ্ঠিত, ‘ভিটামিন বি-১৭ ও ক্যানসার বিষয়ক’ একটি সেমিনারের তথ্য পাওয়া যায়। সেখানে এই বিষয়ক লিফলেটও প্রচার করা হয়।

মানুষও এসব ‘বিকল্প চিকিৎসা’ পদ্ধতিতে আকৃষ্ট হচ্ছে – এই রোগের সম্বন্ধে জ্ঞানের সীমাবদ্ধতার জন্য এবং সস্তায় চিকিৎসা লাভের আশায়। অথচ এসব ‘বিকল্প চিকিৎসার কার্যকারিতা বিজ্ঞান দ্বারা প্রমাণিত নয়। ক্যান্সারের মত সংবেদনশীল রোগের ব্যাপারে এসব অপপ্রচারের ফলে, মানুষ কার্যকর চিকিৎসা থেকে সরে গিয়ে ঝুঁকে পড়ছে অপচিকিৎসায়।",0
2234,jachai.org,https://www.jachai.org/fact-checks/post-2234,politics,2018-03-11T12:28:54.000Z,ভারতের মুখ্যমন্ত্রীর অপেক্ষায় বাংলাদেশের রাষ্ট্রপতি?,"বাংলাদেশের রাষ্ট্রপতি আব্দুল হামিদ ‘ইন্টারন্যাশনাল সোলার এলায়েন্স সামিট’-এ অংশগ্রহণের লক্ষ্যে সম্প্রতি ৪ দিনের সরকারী সফরে ভারতে যান। এই সফরের অংশ হিসেবে, গত বৃহস্পতিবার, মার্চ ৮ তারিখে, তিনি আসাম রাজ্যে পৌঁছান এবং ‘ভিভান্তা বাই তাজ’ ফাইভ স্টার হোটেলে উঠেন। সেখানে তিনি পৃথকভাবে আসামের মুখ্যমন্ত্রী সারবানান্দা সানোয়াল ও গভর্নর জগদীশ মুখীর সাথে সৌজন্যমূলক সাক্ষাত করেন।[1]

ঘটনার দুইদিন পর, মার্চ ১০ তারিখ থেকে এই সাক্ষাতের দুটি ছবি ব্যবহার করে একটি গল্প প্রচার করা হয় ফেসবুকে, যেখানে বলা হয়―

ভারতের একজন মূখ্যমন্ত্রী পদমর্যাদায় বাংলাদেশের মন্ত্রীর সমতুল্য।ছবিটিতে খেয়াল করে দেখুন একজন মূখ্যমন্ত্রীর জন্য অপেক্ষা করছেন আমাদের রাষ্ট্রপতি।

আসামের হোটেল ভিয়াভন্ত বাই তাজে মুখ্যমন্ত্রী সর্বানন্দ সনোয়াল জন্য ১০ মিনিট অপেক্ষা করে তারপর সাক্ষাত পেয়েছেন আবদুল হামীদ।

একটি দেশের রাষ্ট্রপতি হয়ে অন্য একটি দেশের রাজ্যের মূখ্যমন্ত্রীর জন্য অপেক্ষা করা বা অপেক্ষা করিয়ে রাখা কূটনৈতিক শিষ্টাচার বিবর্জিত কাজ।

কিন্তু আমরা আমাদের দেশের মেরুদন্ড ভারতের কাছে এমন ভাবে বর্গা দিয়েছি যে, ভারতের আসাম রাজ্যের একজন মূখ্যমন্ত্রী আমাদের রাষ্ট্রপতি কে শিষ্টাচার দেখানোর মত যোগ্য মনে করে না।

বাঁশেরকেল্লাসহ সোশ্যাল মিডিয়ার আরও কিছু বেনামী পেইজ এবং দৈনিক ইনকিলাব, আমার দেশ, বাংলামেইল৭১ সহ আরও কিছু নিউজ পোর্টাল থেকে হুবহু একই বিবরণে এই সংবাদটি প্রচার করা হয়।

ছবি দুটির একটিতে দেখা যায় রাষ্ট্রপতি আব্দুল হামিদ আরও কিছু ব্যক্তিবর্গসহ বসে আছেন এবং তার পাশের চেয়ারটি শূন্য। অপর ছবিতে দেখা যায় তিনি আসামের মুখ্যমন্ত্রীর সাথে করমর্দন করছেন।

দৈনিক ইনকিলাব এই ভুল তথ্যের ভিত্তিতে একটি প্রতিবেদন করে, যার শিরোনাম “‘মহামান্য’ আমরা আর কত নিচে নামব?

প্রচারিত ছবিগুলোতে দেখা যায় ‘প্রতিদিন Time’ নামক ভারতীয় একটি নিউজপোর্টালের জলছাপ। অনুসন্ধান করে নিউজ পোর্টালের ফেসবুক পেইজে পাওয়া যায় মূল ছবিগুলো, যা এসব ফেসবুক পোস্টে ব্যবহার করা হয়েছিলো। সেখানে দেখা যায় মূলত ২টি নয়, ৩টি ছবি।[2]

রাষ্ট্রপতি আব্দুল হামিদের ‘তথাকথিত’ অপেক্ষা করার ছবিটি এই ৩টি ছবির মাঝখানে পাওয়া যায় এবং অতিরিক্ত আরেকটি ছবিতে দেখা যায় তিনি আসামের গভর্নরের সাথে সৌজন্য বিনিময় করছেন। গল্পে ব্যবহৃত হলেও, ‘প্রতিদিন টাইমের’ ছবিগুলোর বিবরণে মুখ্যমন্ত্রীর এমন ‘১০ মিনিট দেরী করে উপস্থিত হওয়ার’ কোন তথ্য পাওয়া যায় না। এই ভিত্তিহীন গল্পটি কেবল কপি-পেস্ট করে প্রচার করা ভাইরাল সংবাদগুলোতেই পাওয়া যায়।

প্রতিদিন টাইমের ফেসবুক পেইজ থেকে।

রাষ্ট্রপতি আব্দুল হামিদের ‘তথাকথিত’ অপেক্ষা করার ছবিটি মূলত আসামের মুখ্যমন্ত্রী ও গভর্নরের সাথে একই স্থানে পৃথক দুটি সাক্ষাতের মধ্যবর্তী সময়ে তোলা। ছবিগুলো অনুক্রম বদলীয়ে, উদ্দেশ্যমূলকভাবে ভুল ব্যাখ্যাসহ প্রচার করা হয়।",0
2221,jachai.org,https://www.jachai.org/fact-checks/post-2221,food-hoax,2018-03-10T14:33:33.000Z,ক্যান্সার রোগের কারণ হিসেবে Snickers চকলেট ‘নিষিদ্ধ’ করা হয়েছে?,"মো ইসমাইল নামক জনৈক ফেসবুক ইউজার এমন দাবী করে একটি পোস্ট করলে তা ভাইরাল হয়ে যায় নিমিষেই। পোস্টটিতে ‘ইউরো নিউজ’ নামক একটি সংবাদ মাধ্যমের একটি ভিডিও রিপোর্টও সংযুক্ত করা হয়। এই গুজবটি ভারতের সোশ্যাল মিডিয়াতে গত কিছুদিন যাবত প্রচারিত হচ্ছে। ধারণা করা যায়, মো ইসমাইল কেবল সেই গুজবটি নিজের প্রোফাইল থেকে পুনরায় আপলোড দিয়েছে মাত্র।

‘ইউরো নিউজের’ রিপোর্টটি মূলত ২০১৬ সালের।[1] সেই বছর স্নিকারস (Snickers) চকলেটের উৎপাদক কোম্পানি, মার্স (Mars) প্রায় ৫৬ দেশ থেকে নির্দিষ্ট সময়ে উৎপাদিত কিছু চকলেট উঠিয়ে নেয়।[2][3]

রিপোর্টতে দেখা যায় গাজায় কিছু স্নিকারস চকলেটের বাক্স পুড়িয়ে ফেলা হচ্ছে।

কারণ হিসেবে জানা যায়, সেই বছর জানুয়ারিতে জার্মানির জনৈক ক্রেতা তাদের একটি চকলেট বারে লাল রঙের ‘প্লাস্টিক’ পেয়েছিলো। নির্দিষ্ট ঐ চকলেট বারটি তাদের নেদারল্যান্ডের একটি ফ্যাক্টরিতে উৎপাদিত হয়েছে তা সনাক্ত করা যায়। চকলেট খাওয়ার সময় এমন প্লাস্টিক গলায় আটকে গেলে ক্ষতি হতে পারে বিধায়, কোম্পানিটি ঐ নির্দিষ্ট সময়ে নেদারল্যান্ড থেকে উৎপাদিত সকল চকলেট ইউরোপসহ অন্যান্য অঞ্চলে আক্রান্ত ৫৬টি দেশের বাজার থেকে প্রত্যাহার করে নেয়।

ইউরো নিউজের রিপোর্টে দেখানো ভিডিওটি মূলত ঐ সময় ফিলিস্তিনের গাজায় স্নিকারস চকলেট প্রত্যাহারের উদ্দেশে পোড়ানোর সময় ধারণ করা হয়।

তবে ক্যান্সার রোগের বাহক বা উৎস হিসেবে এই চকলেটটির উৎপাদন বন্ধ হওয়ার দাবীটি সম্পূর্ণ ভিত্তিহীন। এমন কোন সংবাদ নির্ভরযোগ্য মাধ্যমে পাওয়া যায়নি।

সম্পর্কিত অন্যান্য পোস্ট
খাদ্য সংক্রান্ত
ক্যাডবেরি চকলেটে ‘এইচআইভি’ মেশানো হয়েছে?
অসত্য
খাদ্য সংক্রান্ত
রাজধানীতে কি গরু-খাসির নামে ‘কুকুরের মাংসের’ বিরিয়ানি বিক্রি হচ্ছে?
অপ্রমাণিত
খাদ্য সংক্রান্ত
মেন্টোস ও পেপসি একসাথে খেলে কি সায়ানাইড বিষ তৈরি হয়ে মানুষ মারা যায়?
অসত্য
খাদ্য সংক্রান্ত
ইলেক্ট্রোলাইসিস করে বিষাক্ত মিনারেল পানি পরীক্ষণ?
অসত্য",0
2191,jachai.org,https://www.jachai.org/fact-checks/post-2191,food-hoax,2018-03-07T05:23:42.000Z,ক্যাডবেরি চকলেটে ‘এইচআইভি’ মেশানো হয়েছে?,"বিভিন্ন খাদ্যদ্রব্যে এইচআইভি বা এইড দ্বারা আক্রান্ত করার গুজব প্রচার হচ্ছে বেশ অনেকদিন ধরেই। পূর্বে ভারতে জনৈক শ্রমিকের পেপসির সাথে এইচআইভি আক্রান্ত রক্ত মিশানোর গুজব বেশ ভাইরাল হয়। এছাড়াও আমেরিকার ওয়ালমার্টে কলার সাথে এইচআইভি মেশানোর গল্প নিয়ে কিছু বাংলাদেশী নিউজপোর্টাল সংবাদও প্রচার করে। ‘এইচআইভি’ মেশানোর এই গুজবগুলোর সম্প্রতি সংস্করণ হচ্ছে ক্যাডবেরি চকলেট সংক্রান্ত।

এই সংস্করণে একজন আফ্রিকান ব্যক্তিকে পুলিশ আটক করার ছবি সংযুক্ত করে বলা হয়,

“This is the guy who added his infected blood to Cadbury products. For the next few week do not eat any products from Cadbury, as a worker from the company has added his blood contaminated with HIV (AIDS). It was shown yesterday on BBC News. Please forward this message to people who you care.”

বাংলা: “এই ব্যক্তিটি তার এইচআইভি আক্রান্ত রক্ত ক্যাডবেরির পণ্যে মিশিয়েছে। আগামী কিছু সপ্তাহ ক্যাডবেরির পণ্য খাওয়া থেকে বিরত থাকুন। খবরটি বিবিসি সংবাদে দেখানো হয়েছে। এই বার্তাটি আপনার প্রিয়জনদের পাঠান।”

ব্যবহৃত ছবিটি মূলত ২০১৪ সালের জুলাইতে সুদানে বকো হারামের একজন গ্রেফতারকৃত সন্ত্রাসীর।[1] সেই বছর এপ্রিলে নাইজেরিয়ার নেয়ানেয়া (Nyanya) অঞ্চলে একটি বাস টার্মিনাল বিস্ফোরণ ৭৫ জন নিহত হয়। গ্রেফতারকৃত, আমিনু সাইদিক ওগোউচে (Aminu Ogwuche), এই হামলার অন্যতম মূল অভিযুক্ত পরিকল্পনাকারী।

এই ছবিটি পূর্বে পেপসি সংক্রান্ত গুজবেও ব্যবহার করা হয়―

বরাবরের মতো এই সংবাদটি সম্পূর্ণ ভিত্তিহীন এবং এই সংক্রান্ত কোন খবর বিবিসি, স্কাই নিউজ বা কোন দেশের পুলিশ দ্বারা প্রচারিত হয় নি।

খাবারের মাধ্যমে ‘এইচআইভি’ সংক্রামণ হয় না

খাদ্য কিংবা পানীয়র মাধ্যমে এইচআইভি ভাইরাসের সংক্রামণ ঘটে না। আমেরিকার সেন্টারস ফর ডিজিজ কন্ট্রোল ও প্রিভেনশন এই ব্যাপারে উল্লেখ করে[2]―

“এইচআইভি দীর্ঘক্ষণ শরীরের বাইরে অবস্থান করতে পারে না। এমনকি খুব সামান্য পরিমাণের এইচআইভি আক্রান্ত রক্ত কিংবা শুক্রাণু পাকস্থলীতে গেলে, বাতাসের সংস্পর্শে আসলে, রান্নার উত্তাপ ও পাকস্থলীর এসিড ভাইরাস ধ্বংস করে ফেলবে। তাই, খাদ্যের মাধ্যমে এইচআইভি সংক্রামণের কোন ঝুঁকি নেই।”

Credit: Centers for Disease Control and Prevention

স্বাস্থ্য সংক্রান্ত এই ধরনের ভুয়া সতর্কতা পাঠানো কারোরই উপকারে আসে না। এইচআইভি সংক্রামণের এমন বানোয়াট বার্তা আপনি পেয়ে থাকলে, তা আরেকজনকে পাঠিয়ে এই গুজবকে ছড়ানো থেকে বিরত থাকুন। আর যে এমন বার্তা পাঠিয়েছে তাকা জানিয়ে দিন যে এটি নেহাতই একটি গুজব।

সম্পর্কিত অন্যান্য পোস্ট
খাদ্য সংক্রান্ত
ভারতে কি ‘এইচআইভি’ আক্রান্ত রক্ত মেশানো পেপসি পাওয়া যাচ্ছে?
অসত্য
খাদ্য সংক্রান্ত
ক্যান্সার রোগের কারণ হিসেবে Snickers চকলেট ‘নিষিদ্ধ’ করা হয়েছে?
অসত্য
খাদ্য সংক্রান্ত
মেন্টোস ও পেপসি একসাথে খেলে কি সায়ানাইড বিষ তৈরি হয়ে মানুষ মারা যায়?
অসত্য
খাদ্য সংক্রান্ত
ইলেক্ট্রোলাইসিস করে বিষাক্ত মিনারেল পানি পরীক্ষণ?
অসত্য",0
2168,jachai.org,https://www.jachai.org/fact-checks/post-2168,foreign-issue,2018-03-04T12:50:49.000Z,ড. ইউনূস কি প্রথম নন-ব্রিটিশ হিসেবে কোন ব্রিটিশ ইউনিভার্সিটির চ্যান্সেলর পদে নিযুক্ত হয়েছেন?,"গ্রামীণ ব্যাংকের প্রতিষ্ঠাতা ও প্রথম বাংলাদেশী নোবেল পুরস্কার বিজয়ী ড. মুহাম্মদ ইউনূস ২০১২ সালের অক্টোবরে গ্লাসগো ক্যালেডনিয়ান ইউনিভার্সিটি (Glasgow Caledonian University) -এর চ্যান্সেলর হিসেবে অভিষিক্ত হোন। তিনি বিশ্ববিদ্যালয়টির পূর্বের চ্যান্সেলর লর্ড ম্যাকডোনাল্ড অফ ট্রেডেস্টন এর পদানুবর্তী হোন।

২০১২ সালের জুলাই ১ তারিখে তিনি এই পদটি নিতে সম্মতি প্রকাশ করেন[1] এবং জুলাই ১৬ তে ব্রিটিশ পার্লামেন্টে বিল পাশের মাধ্যমে তার পদগ্রহণ কার্যকর করা হয়।[2] তবে আনুষ্ঠানিকভাবে তার দায়িত্ব শুরু হয় সেই বছরের অক্টোবরে।[6]

ব্রিটেনের ইউনিভার্সিটিগুলোতে চ্যান্সেলর হিসেবে নিয়োগ পাওয়ার মধ্যে ড. ইউনূস প্রথম নন-ব্রিটিশ নন। প্রায় একই সময় অস্ট্রেলিয়ার রিচার্ড ফারলেই (Richard Farleigh) লন্ডন সাউথ ব্যাংক ইউনিভার্সিটির চ্যান্সেলর পদে আসীন হোন।[3] এছাড়াও ২০০৯ সালে প্রাক্তন ইন্ডিয়ান হাই কমিশনার ও কমনওয়েলথের জেনারেল সেক্রেটারি, কামালেশ শরমা (Kamalesh Sharma) ২০০৯ সালে কুইন্স ইউনিভার্সিটির চ্যান্সেলর পদে নিযুক্ত হোন।[4]

এই বছর, ২০১৮ সালের জুলাইতে ড. এনি লেন্নক্স অবিই (Dr Annie Lennox OBE) গ্লাসগো ক্যালেডনিয়ান ইউনিভার্সিটি চ্যান্সেলর হিসেবে দায়িত্বগ্রহণ করবেন। [5] এর পরবর্তীতে ড. ইউনুসের সাথে বিশ্ববিদ্যালয়ের আজীবন সম্মাননা হিসেবে ড. ইউনূসকে চ্যান্সেলর এমেরিটাস (Chancellor Emeritus) পদে আসীন করা হবে।[6]

ব্রিটিশ চ্যান্সেলর পদের দায়িত্ব

ব্রিটিশ বিশ্ববিদ্যালয়গুলোতে চ্যান্সেলর পদটি মূলত একটি সম্মানী পদ, যিনি আনুষ্ঠানিক প্রধান হিসেবে বিশ্ববিদ্যালয়ের বিভিন্ন অনুষ্ঠানে উপস্থিত থাকেন। তবে ভাইস-চ্যান্সেলরই মূলত প্রতিষ্ঠানের মূল প্রধান নির্বাহী হিসেবে দায়িত্ব পালন করে থাকেন।

বাংলাদেশের ক্ষেত্রে বেসরকারী বিশ্ববিদ্যালয় আইন, ১৯৯২ অনুসারে রাষ্ট্রপতিকে বিশ্ববিদ্যালয়ের চ্যান্সেলর পদ প্রদান করা হয়। তবে সার্বিক কোন আইন না থাকলেও, সরকারী বিশ্ববিদ্যালয়গুলোতে সাধারণত রাষ্ট্রপতিই এই পদে অভিষিক্ত হোন।[4]

সম্পর্কিত অন্যান্য পোস্ট
ধর্মীয় বিশ্বাস সংক্রান্ত
ইসলাম বিরোধী চলচ্চিত্র ‘ইনোসেন্স অব মুসলিমস’ কি নতুন করে প্রকাশ করা হয়েছে?
অসত্য
ধর্মীয় বিশ্বাস সংক্রান্ত
ছবিগুলো কি ভারতে গরুর মাংস বহনের জন্য মুসলিম যুবককে পিটিয়ে হত্যা করার ঘটনার?
অসত্য
ভিডিও
বিদেশ সংক্রান্ত
পাকিস্তানের অফিসিয়াল ভাষা কি মান্দারিন করা হয়েছে?
অসত্য
বানোছবি
সিলেটে পুলিশ কর্মকর্তার বাড়ি থেকে পুঁতে রাখা ১০ তরুণীর লাশ উদ্ধার?",0
2114,jachai.org,https://www.jachai.org/fact-checks/post-2114,foreign-issue,2018-03-01T08:25:49.000Z,পাকিস্তানের অফিসিয়াল ভাষা কি মান্দারিন করা হয়েছে?,"পাকিস্তান ভিত্তিক উর্দু নিউজ চ্যানেল ‘আব তাক’ (Abbtakk) সর্বপ্রথম এই ধরনের একটি খবর ব্রেকিং নিউজ হিসেবে প্রচার করে। যাতে বলা হয়, ‘চাইনিজ ভাষা পাকিস্তানের দাপ্তরিক ভাষা হিসেবে ঘোষণা করা হয়েছে। পাকিস্তানের পার্লামেন্টের উচ্চকক্ষ সিনেটে এটি গৃহীত হয়েছে।’ পরবর্তীতে খবরটি ইন্ডিয়া টুডে, ফিনেন্সিয়াল এক্সপ্রেস সহ ভারতের প্রধান কয়েকটি মিডিয়া ফলাওভাবে প্রচার করলে এই গুজবটি আরো বিশ্বাসযোগ্যভাবে ছড়িয়ে পড়ে।

বাংলাদেশের বেশ কয়েকটি শীর্ষ সংবাদ মাধ্যম যেমন বাংলানিউজ২৪, সময় নিউজ, কালের কণ্ঠ ও যুগান্তর এই বানোয়াট খবরটি কোনরূপ যাচাই-বাছাই ছাড়াই সংবাদ আকারে প্রকাশ করে।

‘আব তাক’ তাদের সংবাদে ফেব্রুয়ারি ১৯ তারিখে জাতীয় পার্লামেন্টের ২৭৩তম অধিবেশনের একটি বিলের উদ্ধৃতি দিয়ে সংবাদটি প্রকাশ করে। ঐ বিলটিতে বলা হয়[1]―

“This house recommends that, in light of the growing affiliation between Pakistan and China under CPEC, courses of the official Chinese language may immediately be made accessible to all current and prospective Pakistani CPEC human resources, so as to overcome any costly communication barrier.”

বাংলানিউজটোয়েন্টিফোর.কম ফেব্রুয়ারি ২০, ২০১৮ তারিখে “দেশি ভাষা বঞ্চিত: পাকিস্তানের অফিসিয়াল ভাষা মান্দারিন!” শিরোনামে খবর প্রকাশ করে।

অর্থাৎ, যেসকল ব্যক্তি চীন-পাকিস্তান ইকোনমিক করিডরের সাথে জড়িত তাদের জন্য ‘অফিশিয়াল চাইনিজ ল্যাঙ্গুয়েজ কোর্স’ শুরু করার প্রস্তাবনা অনুমোদন দেওয়া হয়। অথচ আলোচ্য সংবাদ সংস্থাটি এই প্রস্তাবনার ভুল ব্যাখ্যা দিয়ে ব্রেকিং নিউজ প্রকাশ করলে তা ব্যাপক আকারে ছড়িয়ে পড়ে। স্বভাবতই, রাজনৈতিক কারণে ভারতীয় সংবাদ সংস্থাগুলোও চীনের সাথে পাকিস্তানের সখ্যতা তুলে ধরার জন্য খবরটি প্রচার করে। আবার ইন্ডিয়া টুডে ‘সরকারি স্কুলে চীনা ভাষা শিখানোর প্রস্তাব গৃহীত হয়ে’ এমন শিরোনামে সংবাদ প্রকাশ করে।

ভুল খবরটির ব্যাপকতার কারণে, পাকিস্তান সিনেট পরবর্তী অধিবেশনে ফেব্রুয়ারি ২০ তারিখের সভার শুরুতে এই বিষয়টি পরিষ্কার করে।[2]

পাকিস্তানের অফিশিয়াল ভাষা

পাকিস্তানে মোট ৭২টির মত ভাষা আছে।[3] যদিও পাকিস্তান সরকার জাতীয় শুমারিতে আলাদাভাবে শুধুমাত্র ৯টি ভাষাকে গণ্য করে। পাকিস্তানের রাষ্ট্রভাষা উর্দু। তবে অফিশিয়াল ভাষা হিসেবে সেদেশে প্রধানত ইংরেজি স্বীকৃত। দেশটির ৪৮% মানুষ প্রথম ভাষা হিসেবে পাঞ্জাবিতে কথা বললেও এই ভাষাটি, ‘পাশতো (১৫.৪২%)’, ‘সিন্ধি(১৪.৫%)’ ‘বালোচি (৪%)’ ইত্যাদি আঞ্চলিক ভাষাসহ, দেশটির জাতীয় ভাষা হিসেবে স্বীকৃত না।[4][5] অথচ দেশটির একমাত্র স্বীকৃত জাতীয় ভাষা উর্দু মোট জনসংখ্যার মাত্র ৮% মানুষের প্রথম ভাষা।

পাকিস্তান সরকারের পৃষ্ঠপোষকতার অভাবে দেশটির একাধিক আঞ্চলিক ভাষা বিলুপ্ত প্রায়। অপরদিকে কর্মক্ষেত্রে সুযোগসুবিধা পাওয়ার সুবাদে সেদেশের শিক্ষার্থীরা ম্যান্ডারিন (Mandarin) ভাষা শিখতে আগ্রহী হয়ে উঠছে। [6] আঞ্চলিক ভাষার প্রতি পাকিস্তানের এরূপ মনোভাবই আলোচ্য ভুয়া খবরটিকে মানুষের কাছে আরো বিশ্বাসযোগ্য করেছে।

সম্পর্কিত অন্যান্য পোস্ট
বিদেশ সংক্রান্ত
বাংলাদেশ কি ভারতের চতুর্থ সর্ববৃহৎ রেমিটেন্সের উৎস?
অসত্য
ধর্মীয় বিশ্বাস সংক্রান্ত
ভারতে মসজিদ ভাঙ্গার প্রতিবাদে আন্দোলনরত মুসলমানদের উপরে পুলিশের প্রহার?
অসত্য
বানোছবি
এই ছবিটি কি ভারতে কন্টেইনারে পাওয়া অপহরণকৃত মৃত শিশুদের?
অসত্য
ভিডিও
ধর্মীয় বিশ্বাস সংক্রান্ত
ছবিগুলো কি ভারতে গরুর মাংস বহনের জন্য মুসলিম যুবককে পিটিয়ে হত্যা করার ঘটনার?
অসত্য
ভিডিও",0
2060,jachai.org,https://www.jachai.org/fact-checks/post-2060,politics,2017-12-30T13:19:53.000Z,গবেষণায় বিশ্বের তৃতীয় সৎ প্রধানমন্ত্রী হিসেবে শেখ হাসিনা নির্বাচিত?,"নভেম্বর ২০, ২০১৭ তারিখে বাংলা ইনসাইডার নামক নিউজ পোর্টালে “শেখ হাসিনা বিশ্বের ৩য় সৎ সরকার প্রধান” শিরোনামে একটি সংবাদ প্রকাশ করে। যেখানে বলা হয় ‘পিপলস অ্যান্ড পলিটিক্স’ নামক বিশ্ব রাজনীতি নিয়ে গবেষণা প্রতিষ্ঠান ১৭৩টি দেশের রাষ্ট্র ও সরকার প্রধানের কর্মকাণ্ড বিশ্লেষণ করে মাত্র ১৭ জন সরকার ও রাষ্ট্রপ্রধান পেয়েছেন যাঁরা শতকরা ৫০ ভাগ দুর্নীতিমুক্ত হিসেবে উত্তীর্ণ হয়েছেন। ৫ টি প্রশ্নে মোট ১০০ নম্বরের মধ্যে ৮৭ নম্বর পেয়ে এই তালিকায় তৃতীয় স্থানে অধিকার করেছে বাংলাদেশের প্রধানমন্ত্রী শেখ হাসিনা। বাংলা ইনসাইডারে প্রকাশিত সংবাদটি প্রায় দেড় লক্ষ বারের কাছাকাছি শেয়ার, লাইক ও কমেন্ট পায়।

সংবাদটি বাংলা ইনসাইডারে প্রকাশ হলে অন্যান্য নিউজ পোর্টালগুলোও হুবহু নকল করে সংবাদ প্রকাশ করে। এমন কি খবরটি প্রকাশের দুইদিন পর, জাতীয় দৈনিক কালের কণ্ঠ তাদের অনলাইন নিউজ পোর্টালেও এই খবরটি প্রকাশ করে।

‘পিপলস অ্যান্ড পলিটিক্স’ নামক আলোচ্য গবেষণা প্রতিষ্ঠানটি একটি অস্তিত্বহীন কাল্পনিক সংগঠন। এছাড়াও ১৭৩টি দেশের রাষ্ট্র ও সরকার প্রধানের উপর এমন কোন গবেষণা বা জরিপের কোন সংবাদ কোন নির্ভরযোগ্য জাতীয় কিংবা আন্তর্জাতিক গণমাধ্যমে পাওয়া যায় না।

খবরটিকে বিশ্বাসযোগ্য করতে ‘বাংলা ইনসাইডার’ অন্য বিভিন্ন দেশের সরকার প্রধানের নামক উল্লেখ করে। তাদের প্রত্যেককে ‘কাল্পনিক’ স্কোরও প্রদান করে। এছাড়াও, বাংলাদেশের প্রধান মন্ত্রী শেখ হাসিনাকে প্রথম দাবী না করে, তার স্থান তৃতীয় রেখে খবরটিকে নির্ভরযোগ্য করার চেষ্টাও পরিলক্ষিত করা যায়।

‘পিপলস অ্যান্ড পলিটিক্স’-এর নাম ব্যবহার করে আরেকটি বানোয়াট খবর প্রচার

বাংলা ইনসাইডার এই সংবাদ প্রকাশের এক সপ্তাহ আগে, ১২ নভেম্বর, ২০১৭ তারিখে একই কাল্পনিক প্রতিষ্ঠানের বরাত দিয়ে “শেখ হাসিনা: বিশ্বে চতুর্থ কর্মঠ সরকারপ্রধান” শিরোনামে আরেকটি বানোয়াট সংবাদ প্রকাশ করে। যেখানে বলা হয়―

“পিপলস অ্যান্ড পলিটিক্সের গবেষণা অনুযায়ী বিশ্বে সবচেয়ে পরিশ্রমী রাষ্ট্রপ্রধান হলেন চীনের প্রেসিডেন্ট শি জিনপিং। দ্বিতীয় পরিশ্রমী হিসেবে বিবেচনা তারা করেছেন ইরানের প্রেসিডেন্ট হাসান রুহানিকে। পিপলস অ্যান্ড পলিটিক্স এর বিবেচনায় বিশ্বে তৃতীয় পরিশ্রমী রাষ্ট্র বা সরকার প্রধান হলেন তুরস্কের প্রেসিডেন্ট রিসেপ তাইয়েপ এরদোয়ান। বিশ্বের চতুর্থ কর্মঠ সরকার বা রাষ্ট্রপ্রধান হলেন বাংলাদেশের প্রধানমন্ত্রী শেখ হাসিনা। আর পঞ্চম পরিশ্রমী সরকার বা রাষ্ট্রপ্রধান হলেন, ভারতের প্রধানমন্ত্রী নরেন্দ্র মোদি।”

জাতীয় সংসদে বানোয়াট এই সংবাদের উল্লেখ

দশম জাতীয় সংসদের ১৮তম অধিবেশনে এক সম্পূরক প্রশ্নে জাতীয় পার্টির সাংসদ ফখরুল ইমাম এই কাল্পনিক দু’টি গবেষণার বরাত দিয়ে প্রধানমন্ত্রীকে প্রশ্ন করেন। যেখানে প্রশ্নকর্তা বলে, “ব্যক্তিগত না হলেও সরকারের কিছু দুর্নীতির কারণে প্রধানমন্ত্রী তালিকার আরো উপরে কথার কথা থাকলেও তৃতীয় হয়েছেন”।[1] এমনকি প্রশ্নের উত্তরে প্রধানমন্ত্রী শেখ হাসিনাও এই গবেষণা দুটিকে সত্য বলে বিশ্বাস করে বলেন―

“আমি বিনয়ের সঙ্গে বলতে চাই গবেষণায় যাদের সঙ্গে তুলনা করা হয়েছে তাদের দেশে জনসংখ্যা কত? আর আমার দেশের জনসংখ্যা কত? এটা যদি তারা একটু তুলনা করতেন তাহলে হয়তো হিসেবটা পাল্টে যেত। কারণ আমাদের মত প্রতিকুল অবস্থার মধ্যদিয়ে তাদের চলতে হয়নি। কেউ গ্রেনেড হামলার শিকার হয়নি বা তাদের কাউকে ৭৬ কেজি বোমা পুঁতে রেখে হত্যার চেষ্টাও হয়নি।”

ইতিপূর্বে একইভাবে বাংলা ইনসাইডার শেখ হাসিনার নোবেল শান্তি পুরস্কার সম্পর্কিত একাধিক বানোয়াট সংবাদ প্রকাশ করে।

সম্পর্কিত অন্যান্য পোস্ট
রাজনীতি
নোবেল শান্তি পুরস্কারের জন্য সংক্ষিপ্ত তালিকায় শেখ হাসিনা?
অসত্য
বানোয়াট খবর
নোবেল শান্তি পুরস্কারের জন্য শেখ হাসিনার নাম প্রস্তাব করা হয়েছে?
অসত্য
বানোয়াট খবর
শেখ হাসিনা বিশ্বের সবচেয়ে নিকৃষ্ট প্রধানমন্ত্রী নির্বাচিত?
রাজনীতি
GovtInfo: “শেখ হাসিনা সরকারের সাফল্য”",0
2038,jachai.org,https://www.jachai.org/fact-checks/post-2038,nature-apocalypse,2017-12-13T11:56:32.000Z,২০৩৬ সালে পৃথিবীর সাথে গ্রহাণুর সংঘর্ষে ধ্বংস হয়ে যেতে পারে মানব সভ্যতা?,"এই গুজবটির সূত্রপাত হয় অক্টোবর মাসে প্রচারিত “নভেম্বর ১৯ তারিখ পৃথিবী ধ্বংস হয়ে যাবে” – এমন একটি গুজব থেকে। Nibiru Cataclysm বিশ্বাসীদের মতে প্ল্যানেট এক্স (Planet X) বা নিবরু (Nibru) নামক একটি গ্রহের সাথে সংঘর্ষে পৃথিবীর শেষদিন (Doomsday) ঘটবে এবং মানব সভ্যতার চির পরিসমাপ্তি ঘটবে। পূর্বে সেপ্টেম্বর মাসের কথা উল্লেখের পর, “নভেম্বর ১৯ তারিখে ‘নিবরু’ পৃথিবীতে আঘাত হানবে” তারা এমন খবর ছড়ালে অনেক তথাকথিত সংবাদ মাধ্যম সেটিকে নিয়ে সংবাদ তৈরি করে এবং এই সুযোগটি কাজে লাগিয়ে ইউটিউবেও তৈরি করা হয় একাধিক ভিডিও। অতীতেও এই ষড়যন্ত্র-তাত্ত্বিকরা এই ধরণের একাধিক ভবিষৎবাণী প্রদান করলেও নিবরু নামক এই গ্রহের কোন অস্তিত্ব কখনো পাওয়া যায় নি।

ভারতে নভেম্বরের শুরু থেকেই ১৯ তারিখে পৃথিবী ধ্বংসের গুজব ব্যাপকভাবে প্রচারিত হয়। অবশেষে ১৯ তারিখ পৃথিবী ধ্বংস না হলে, এই বিষয়ে মানুষের ব্যাপক কৌতূহলের প্রেক্ষিতে ভারতীয় মিডিয়াতে প্রচার শুরু হয় “২০৩৬ সালে ‘অ্যাপোফিস’ নামক একটি গ্রহাণু আঘাত হানবার” আরেকটি গুজব। যেই গুজবটি ২০১৩ সালেই নাসা নাকচ করে দেয়।

কিছুটা বানোয়াট তথ্যের উপর ভিত্তি করে প্রচারিত এই প্রতিবেদন, নভেম্বর ২০ তারিখে, কলকাতা ভিত্তিক নিউজ পোর্টাল ‘সংবাদ প্রতিদিন’ বাংলায় ভাষান্তর করে “গ্রহাণুর সঙ্গে সংঘর্ষেই ধ্বংস হবে মানব সভ্যতা! এবার দাবি নাসারই” – শিরোনামে প্রকাশ করে। দৈনিক কালের কণ্ঠ ঐ প্রতিবেদনটিকে তথ্যসূত্র দেখিয়ে অনলাইনে দুটি পৃথক সংবাদ এবং পত্রিকায় একটি প্রতিবেদন ছাপায়। ২১ তারিখে ব্যাপক ভাইরাল হওয়ার পর, ঐ প্রতিবেদনগুলো হুবহু নকল করে প্রচার শুরু করে অন্যান্য বাংলাদেশী নিউজপোর্টাল। বাংলাদেশ প্রতিদিনও সংবাদটি তাদের পত্রিকায় প্রকাশ করে।

অ্যাপোফিস কি?

অ্যাপোফিস (Apophis) হলো পৃথিবীর নিকটবর্তী একটি গ্রহাণু। এর পূর্ণ নাম 99942 Apophis। এই গ্রহাণুটিকে ১৯ জুন ২০০৪ সালে প্রথম আবিষ্কার করেন Roy A. Tucker, David J. Tholen, এবং Fabrizio Bernardi নামক তিনজন জ্যোতির্বিদ।[1] এর ব্যাস পরিমাপ করা হয়েছে ৩৭০ মিটার।[2]

আবিষ্কারের সাথে সাথেই Apophis গ্রহাণুটি নিয়ে বিস্তর আলোচনা হয়। কারণ সে সময়ের প্রাপ্ত উপাত্ত হিসাব করে দেখা যায় ২০২৯ সালে এই গ্রহাণুটির পৃথিবীকে আঘাত করার একটি ক্ষুদ্র (২ দশমিক ৭ শতাংশ) সম্ভাবনা আছে। পরবর্তীতে গ্রহাণুটিকে আরো পর্যবেক্ষণ করে দেখা যায় এটি ২০২৯ সালে পৃথিবীকে আঘাত করার কোনো সম্ভাবনা নাই। তবে সেই বছর এটি পৃথিবীর খুবই কাছ দিয়ে যাবে, যা ইতিহাসে বিরল। এমন ঘটনা প্রতি ৮০০ বছরে একবার ঘটতে পারে।[3]

২০২৯ সাল বিপদমুক্ত এটা জানা গেলেও ২০৩৬ সালেও কিছুটা বিপদের আভাস ছিলো; তবে সর্বশেষ ১০ জানুয়ারি ২০১৩ সালে নাসা এক ঘোষণায় জানিয়ে দেয় ২০৩৬ সালেও 99942 Apophis এর কারণে পৃথিবীর উপর কোনো বিপদের সম্ভাবনা নাই।[4][5]

গ্রহাণুর পৃথিবীকে আঘাত করার ঘটনা খুবই বিরল

পৃথিবীকে আঘাত করে বৈশ্বিক বিপর্যয় সৃষ্টি করতে সক্ষম – এমন গ্রহাণু খুবই বিরল। এ ধরনের বিপর্যয় সৃষ্টি কারী গ্রহাণু গুলো ১ কিমি বা তার বেশি ব্যাস এর হয়। এ ধরনের গ্রহাণু গড়ে পৃথিবীকে ১ লক্ষ বছরে একবার আঘাত করতে পারে।[6]

যদি দেখা যায় যে কোনো মহাজাগতিক বস্তু পৃথিবীকে আঘাত করতে পারে তাহলে কী করা হবে?

যদি জ্যোতির্বিদরা এমন কোনো বস্তু খুঁজে পান, তাহলে তাদের কাছে যথেষ্ট সময় থাকবে। যে সময়ে তারা নির্ভুলভাবে এই বস্তুটির কক্ষপথ এর হিসাব করতে পারবেন এবং পরিকল্পনা করতে পারবেন যাতে করে একে এর বর্তমান কক্ষপথ থেকে সরিয়ে দেওয়া যায়। এতে সাধারণের আতঙ্কিত হওয়ার কোনো প্রয়োজন নেই বলে জানিয়েছে নাসা।[6]

সম্পর্কিত অন্যান্য পোস্ট
প্রকৃতি ও মহাধ্বংস
নাসা কি টানা আট দিন সূর্য না উঠার সতর্কতা দিয়েছে?
অসত্য
প্রকৃতি ও মহাধ্বংস
ভয়াবহ বিপদজনক মহাজাগতিক রশ্মি কি পৃথিবীর খুব কাছ দিয়ে অতিক্রম করবে?
অসত্য
প্রকৃতি ও মহাধ্বংস
৭ দিন ধরে কি ‘ইকুইনক্স’ এর ভয়াবহ তাপদাহ পরিলক্ষিত হবে?
অসত্য
অলৌকিকত্ব ও কুসংস্কার
লাইলাতুল কদরের রাতে উল্কাপাত হয় না — এমন কোনো তথ্য কি নাসার বিজ্ঞানীরা প্রকাশ করেছে?",0
2005,jachai.org,https://www.jachai.org/fact-checks/post-2005,health,2017-12-01T08:59:20.000Z,আয়রন ট্যাবলেটে থাকা ‘চুম্বক দ্বারা আকৃষ্ট’ হওয়া লোহা কি ক্ষতিকর?,"জুলাই ১৫, ২০১৭ তারিখে অরক্ষিত ‘অরক্ষিত স্বাধীনতার দীর্ঘশ্বাস’ নামক একটি ফেসবুক পেইজের ভিডিওতে বলা হয়―

“স্কয়ার কোম্পানির ওষুধ জিফ-সিআই ক্যাপসুলটি আমরা খাচ্ছি আয়রন সাপ্লিমেন্ট হিসেবে। দেখা গেছে এই ক্যাপসুল চুম্বক দ্বারা আকৃষ্ট হয়, তার মানে হলো এটার মধ্যে যে কার্বোনিল আয়রন আছে সেটা সরাসরি মেগনেট দ্বারা আকর্ষণ করে। যার ফলে মানুষের মৃত্যু হতে পারে। ড্যামেজ হতে পারে লিভার ও কিডনি।”

আলোচ্য ভিডিওটি শেয়ার হয়েছে ৭০ হাজারের উপর। আগস্ট ৩, ২০১৭ তারিখে “R97 ফেসবুক পেইজ” নামক আরেকটি বেনামী ফেসবুক পেইজের ভিডিও ১ লাখ ১৮ হাজার বার শেয়ার হয়।

জনৈক মহিলাকে তার ডাক্তার আয়রনের ঘাটতি সম্পর্কিত সমস্যার জন্য SK-F -এর Zeefol-CI ক্যাপসুল পরামর্শ দিলে, তিনি সেটিকে চ্যালেঞ্জ করে ভিডিওতে প্রমাণ করার চেষ্টা করেন যে চুম্বকে আকর্ষিত হওয়া এই ট্যাবলেটের উপাদান শরীরের জন্য ক্ষতিকর।

বলার অপেক্ষা রাখে না, শুধুমাত্র পেইজের ফলোয়ার বাড়ানোর জন্য ছড়ানো এই ভিডিওগুলোর পেছনে সত্যতা অনেকেই তুলে ধরার পরও, পেইজগুলো এসকল ভিডিও তাদের পেইজ থেকে সরায় নি।

চুম্বক দ্বারা আকৃষ্ট হওয়ার ব্যাখ্যা

আয়রন সাপ্লিমেন্ট হিসেবে দেওয়া ট্যাবলেট বা ক্যাপসুলের প্রধান উপাদানই আয়রন (Iron) বা লোহা। বাজারে যে ধরনের আয়রন ট্যাবলেট/ক্যাপসুল/সাপ্লিমেন্ট পাওয়া যায় তাদের মধ্যে আয়রন বিভিন্ন উপায়ে থাকে। যেমন, ফেরাস আয়রন (Ferrous Iron), আয়রন পলিম্যালটোজ কমপ্লেক্স (Iron Polymaltose Complex), কার্বনিল আয়রন (Carbonyl Iron) ইত্যাদি। [1] এরমধ্যে ভিডিওতে উল্লেখিত ক্যাপসুলের উপাদান ছিলো কার্বনিল আয়রন (Carbonyl Iron)। এটিতে ৯৭ থেকে ৯৯.৫ ভাগ বিশুদ্ধ আয়রন থাকে।

তাই এই জাতীয় ঔষধে মিশ্রিত লোহা চুম্বক দ্বারা আকৃষ্ট হওয়াই স্বাভাবিক, যেহেতু লোহার সাধারণ ধর্মই এটি। এছাড়াও এই ধরণের ঔষধে অন্য কিছু উপাদান যেমন জিংক বা ফলিক এসিড ইত্যাদি থাকে। চুম্বক ধরা হলে লোহার দানাগুলো আকৃষ্ট হলেও অন্য দানাগুলো সাধারণত আকৃষ্ট হয় না। অনুরুপ ফলাফল অন্য যে কোন কোম্পানির আয়রন সাপ্লিমেন্টের বেলায়ও পরিলক্ষিত হয়।

আয়রন ট্যাবলেট/ক্যাপসুল কেন খাওয়া হয়?

মানবদেহের একটি গুরুত্বপূর্ণ উপাদান আয়রন বা লোহা। রক্তে যে উপাদানের উপস্থিতির জন্য রক্তের রঙ লাল হয় তাকে বলা হয় হিমোগ্লোবিন। এটি মানবদেহে অক্সিজেন পরিবহনের কাজ করে। হিমোগ্লোবিনের একটি গুরুত্বপূর্ণ উপাদান হলো আয়রন বা লোহা। শরীরের আয়রনের স্বল্পতা হলে হিমোগ্লোবিন উৎপাদন ব্যাহত হয়। একে Iron Deficiency Anemia বা আয়রনের স্বল্পতাজনিত রক্তস্বল্পতা বলে। এই রোগের চিকিৎসায় বিশেষজ্ঞ চিকিৎসকগণ আয়রন ট্যাবলেট ব্যবহার করে থাকেন। [2]

বিশেষজ্ঞ চিকিৎসকের পরামর্শ অনুযায়ী খেলে, এই ওষুধে ভয়ের কিছু নেই। বরং বিজ্ঞানীরা বলছেন, ফেরাস আয়রনের চেয়ে কার্বনিল আয়রনে Toxicity তুলনামূলক কম। [3]

সম্পর্কিত অন্যান্য পোস্ট
স্বাস্থ্য ও চিকিৎসা
‘নাপা’ ও ‘এইস’ ঔষধ কি নিষিদ্ধ করা হয়েছে?
অসত্য
ভিডিও
স্বাস্থ্য ও চিকিৎসা
বাজারে কি ‘নকল’ বা ‘প্লাস্টিক’ ডিম পাওয়া যাচ্ছে?
অপ্রমাণিত
স্বাস্থ্য ও চিকিৎসা
ক্যান্সার কোন রোগ না, শুধুমাত্র ভিটামিন ‘B17’ এর ঘাটতি?
অসত্য
স্বাস্থ্য ও চিকিৎসা
শুধুমাত্র ‘ভেজাল’ সরিষা তেল আগুনে উত্তপ্ত করলেই কি বর্ণহীন হয়ে যায়?
অসত্য",0
1984,jachai.org,https://www.jachai.org/fact-checks/post-1984,science-technology,2017-11-30T16:26:52.000Z,সোফিয়া: উন্নত কৃত্রিম বুদ্ধিমত্তাসম্পন্ন রোবট মানবী?,"এই বছর অক্টোবর ২৫ তারিখে যে রোবটটি বিশ্বের প্রায় সকল প্রধান গণমাধ্যমের শিরোনামের বিষয়বস্তু হয়েছে তার নাম হচ্ছে সোফিয়া। সেদিন সৌদি আরব সোফিয়াকে দেশটির নাগরিকত্ব প্রদান করে কোন দেশের নাগরিকত্ব পাওয়া প্রথম রোবট হিসেবে আলোচনায় নিয়ে আসে। [1]

মানব নারীর অবয়বে তৈরি করা রোবটটি নির্মাণ করে হংকং ভিত্তিক প্রতিষ্ঠান হ্যানসন রোবটিক্স। ২০১৫ সালে সক্রিয় করার পর, রোবটটি বিশ্বের বিভিন্ন দেশে প্রদত্ত সাক্ষাৎকার ও ভাষণে চটকদার বক্তব্য দেওয়ার জন্য বিভিন্নভাবে আলোচনার কেন্দ্রবিন্দু হয়। সর্বশেষ সৌদি নাগরিকত্ব পাওয়ার পর, সোফিয়া এখন বিশ্বের অসংখ্য মানুষের কৌতূহলের বিষয়বস্তু। আসছে ডিসেম্বর ৬ তারিখে ডিজিটাল ওয়ার্ল্ড এক্সপোসিশনে বাংলাদেশে আসছে সোফিয়া এমন ঘোষণা দিয়েছে অনুষ্ঠানটির আয়োজকেরা।[2] মিডিয়ার তৈরি করা উচ্চমাত্রা হাইপের ফলে সোফিয়াকে নিয়ে রয়েছে অনেক ধরণের জল্পনাকল্পনা। সোফিয়া কি আসলেই ততটা উন্নত কৃত্রিম বুদ্ধিমত্তা সম্পন্ন মানব রোবট (Humanoid), ঠিক যতটা অনেকে ধারণা করছে?

অনেকে এমন ধারণা পেয়ে থাকলেও সত্যিকার অর্থে সোফিয়ার চিন্তা করবার কোনরূপ ক্ষমতা নেই। বুদ্ধিমত্তা ও মানবীয় অনুভূতির বিবেচনায় রোবটটির নাগরিকত্ব পাওয়ার যোগ্যতা ঠিক ততটুকুই যতটুকু আইফোন মোবাইলের এসিস্ট্যান্ট ‘সিরির’ রয়েছে।

সোফিয়া যেভাবে কাজ করে

সোফিয়া কথোপকথনের জন্য তৈরিকৃত বিভিন্ন সাধারণ বটের মতই বাক্য বা প্রশ্ন বিশ্লেষণ করে মেমরিতে সেট করে রাখা পূর্ব নির্ধারিত উত্তর থেকেই জবাব প্রদান করে থাকে। এক সাক্ষাতকারে হ্যানসন রোবটিক্সের প্রধান বিজ্ঞানী ও সিটিও বেন গোয়েরটজেল বলেন, “সোফিয়া রোবটিক্স ও ‘চ্যাটবট’ সফটওয়ারের একটি সমন্বয় হলেও, নিজ থেকে চটকদার বিভিন্ন উত্তর তৈরি করার জন্য এটির মানুষের মত বুদ্ধিমত্তা নেই”।[3] তিনি আরো বলেন, “সোফিয়া ঠিক মানব সত্ত্বা না বরং একটি ইউজার ইন্টারফেস যেটিকে বিভিন্ন পরিস্থিতিতে ভিন্ন ভিন্ন কোড পরিচালনার করার জন্য প্রোগ্রাম করা সম্ভব।”

সোফিয়ার সবচেয়ে অনন্য দিক হচ্ছে চেহারায় এটি কথোপকথনের সাথে সামঞ্জস্য অভিব্যক্তি (Facial Expression) দেখাতে পারে। ফেসিয়াল রিকগনিশন সিস্টেম ব্যবহার করে এটিকে বিভিন্ন আবেগীয় অভিব্যক্তি (হাসি, দুঃখ ইত্যাদি)-এর সাথে পরিচিত করা হয় এবং কোন উত্তরের সাথে কোন অভিব্যক্তি প্রদর্শন করতে হবে তা প্রোগ্রাম করে দেওয়া হয়। এছাড়া ফেসিয়াল রিকগনিশন সিস্টেমের মাধ্যমে যে মানুষটির সাথে কথা সে বলছে তাকে সনাক্ত করতে পারে এবং কথা বলার সময় তার দিকে তাকিয়ে থাকতে পারে। এছাড়াও সাধারণ চ্যাটবটের মতন এটি ক্ষেত্রবিশেষে ইন্টারনেট থেকে তথ্য খুঁজে সেটি তার উত্তরে সংযুক্ত করে নিতে পারে। যেমন, ডলারের বর্তমান মূল্য কত ইত্যাদি।

গোয়েরটজেল বলেন, “কথোপকথন প্রাসঙ্গিক রাখতে সোফিয়া বিভিন্ন বাক্যাংশ সাজিয়ে যথাযথভাবে উপস্থাপন করে থাকে। কিন্তু সে যা বলে তার সবকিছুই সে বুঝে বলে না।”

অর্থাৎ, সোফিয়া মূলত প্রশ্নকারীর প্রশ্ন ও চলমান কথোপকথনের প্যাটার্ন বিশ্লেষণ করে Probabilistic Logic-এর মাধ্যমে পূর্ব নির্ধারিত উত্তরগুলো থেকে সম্ভাব্য সঠিক উত্তর বেছে তা সাজিয়ে প্রতিক্রিয়া ব্যক্ত করে থাকে। “রোবটদের অধিকার মানুষদের থেকেও বেশি কারণ রোবটরা মানসিকভাবে কম বিকারগ্রস্ত” কিংবা “আমি সকল মানুষকে ধ্বংস করবো” ইত্যাদি চটকদার উত্তর কিংবা বিভিন্ন সময় করা কৌতুক – রোবটটির নির্মাতাদের পূর্ব নির্ধারিত উত্তরগুলো থেকেই দেওয়া। এসব রোবটটির নিজস্ব চিন্তাশক্তি থেকে লব্ধ নয়। এই ধরণের উত্তরগুলো মানুষের মনোযোগ আকর্ষণ করার মাধ্যমে প্রচারণা বৃদ্ধি করার জন্যই সেট করা হয়েছিল।

সাধারণত বিভিন্ন ইন্টার্ভিউ এর পূর্বে সোফিয়ার সিস্টেমে প্রাসঙ্গিক বিভিন্ন প্রশ্ন ও উত্তর প্রোগ্রাম করা হয়। সৌদি আরবের Future Investment Initiative-এর কনফারেন্সে যেখানে সোফিয়াকে নাগরিকত্ব দেওয়া হয় সেখানে প্রদত্ত ভাষণটিও সোফিয়ার চিন্তাশক্তি থেকে প্রসূত নয়। এছাড়াও সোফিয়ার মানব দেহের সাথে সদৃশ একমাত্র বৈশিষ্ট্য হচ্ছে এটির চেহারা – যা ব্রিটিশ অভিনেত্রী অড্রে হেপবার্নের চেহারার আদলে তৈরি করা। বর্তমানে সোফিয়ার পা নেই। এমনকি এটি চলাচল করতেও সক্ষম না।

সোফিয়ার নির্মাতারা কি তাহলে প্রতারণা করছে?

অবশ্যই না। সোফিয়ার কার্যপদ্ধতির ব্যাপারে এর নির্মাতারা সবসময়ই স্বচ্ছ ছিলো। এমনকি সোফিয়ার প্রোগ্রামটি ওপেন সোর্স হিসেবে সবার কাছেই উন্মুক্ত।[4] মানুষের মত চিন্তাশক্তি সম্পন্ন বুদ্ধিমত্তাকে Artificial General Intelligence (AGI) বলে। সোফিয়ার নির্মাতা গোয়েরটজেল নিজেই স্বীকার করেন যে সোফিয়া AGI এর কাছে ধারেও নেই।[5] তার মতে, তার দীর্ঘ কৃত্রিম বুদ্ধিমত্তা (Artificial Intelligence) বিষয়ক গবেষণার জীবনে অধিকাংশ মানুষকেই তিনি পেয়েছেন AGI বাস্তবায়ন হওয়া সম্বন্ধে নিরাশাবাদী। তাই এই বিষয় মানুষের আগ্রহও কম। কিন্তু সোফিয়ার ব্যাপারে কৌতূহল অনেককেই বিশ্বাস ও আশাবাদী করতে সক্ষম হয়েছে যে AGI গবেষণায় তারা অনেক দূর এগিয়ে গিয়েছে। যার ফলে AGI গবেষণায় নতুনভাবে মানুষের আগ্রহ বাড়তে পারে এবং হ্যানসন রোবটিক্সের মত কোম্পানিগুলো এই ধরণের গবেষণার জন্য নতুন বিনিয়োগ সংগ্রহ করতে সক্ষম হবে।

সোফিয়ার জনপ্রিয়তার কারণ

‘চ্যাটবট’ বা সাধারণ কথোপকথনের জন্য তৈরি করা প্রোগ্রাম হওয়া সত্ত্বেও সোফিয়ার সফল হওয়ার কারণ এর মানবরুপী অবয়ব ও আচার ভঙ্গি। রোবট হিসেবে সোফিয়ার যেসকল অনন্য বৈশিষ্ট্য আছে সেসব হচ্ছে, ১) চেহারায় অভিব্যক্তি প্রকাশ করা, যেমন চোখ ছোট-বড় করা, আই ব্রু নড়ানো, এমনকি চেহারায় ব্যবহৃত Frubber Skin -এর জন্য কিছুটা ভাজও পড়ে। ২) অঙ্গভঙ্গি পরিবর্তন করা, যেমন কথার ছলে মাথা বাঁকানো ৩) ফেশিয়াল রিকগনিশনের মাধ্যমে যার সাথে কথা বলছে তার দিকে তাকিয়ে থাকা।[6] এসব বৈশিষ্ট্যের কারণে মানুষ সাধারণভাবেই অনুভব করে যে রোবটটি আসলেই তার কথা শুনছে এবং সত্যিকার মানুষের মত অনুভূতি থেকেই সে প্রতিক্রিয়া ব্যক্ত করছে, যদিও এসব প্রতিক্রিয়া পূর্বনির্ধারিত কিছু উত্তরের প্রেক্ষিতে ঠিক করা যান্ত্রিক পরিবর্তন মাত্র। কথার আবেগ পরিমাপ করার কোন ক্ষমতাই রোবটটির নেই।

এই ধরণের মানবীয় আচরণ ও অঙ্গভঙ্গি অনুকরণের ফলে অবচেতন মনেই মানুষ ধারণা নেয় অপর প্রান্তে থাকা রোবটটির আসলেই প্রাণ আছে বা মানুষের মত অনুভূতি রয়েছে। একে ELIZA Effect বলে।[7] ১৯৬৬ সালে তৈরিকৃত চ্যাটবট ELIZA-এর নাম অনুসারে এই প্রতিক্রিয়ার নাম দেওয়া হয়েছে। যার উদাহরণ, এটিএম বুথে লেনদেনের পর কম্পিউটারের ‘ধন্যবাদ’ কথাটি দেখানো বা বলা। এর ফলে বেখায়লি মনে মানুষ ধারণা নিতে পারে যে কম্পিউটারটি অন্তরিকতা থেকেই হয়তো ধন্যবাদ জানাচ্ছে। কিন্তু বাস্তবে কম্পিউটার পূর্বে নির্ধারিত কিছু শব্দ চালনা বা চিহ্ন প্রদর্শন করছে মাত্র। প্রকাশ করা কথার গভীরতা বা অর্থ অনুধাবন করার কোন ক্ষমতা কম্পিউটারটির নেই।

সোফিয়ার মানুষের মত কথা বলার পাশাপাশি মানবীয় অবয়ব ও অঙ্গভঙ্গির ফলে এই ELIZA Effect মানুষের মধ্যে বিস্তৃত হওয়া সম্ভব হয়েছে এবং মানুষ সমতুল্য রোবট হিসেবে তার গ্রহণযোগ্যতা তুলনামূলক বেশী পাওয়া গিয়েছে। পূর্বে এসব বৈশিষ্ট্য বিছিন্নভাবে বিভিন্ন রোবোটের মধ্যে সংযুক্ত করার চেষ্টা করা হলেও এই প্রথম সোফিয়ার মাঝে এসব বৈশিষ্ট্য একসাথে সমন্বিত করা হয়েছে।

সম্পর্কিত অন্যান্য পোস্ট
বিজ্ঞান ও প্রযুক্তি
এটিএম বুথে পিন নাম্বার উল্টো করে চাপলে কি পুলিশের কাছে সতর্কতা চলে যায়?
অসত্য
ভিডিও
বিজ্ঞান ও প্রযুক্তি
‘ব্লু হোয়েল’ গেম খেলার মাধ্যমে বাংলাদেশি কিশোরীর মৃত্যু?
অপ্রমাণিত
বিজ্ঞান ও প্রযুক্তি
ফেসবুকে BFF টাইপ করে কি একাউন্টের নিরাপত্তা নির্ণয় করা যায়?
অসত্য",0
1914,jachai.org,https://www.jachai.org/fact-checks/post-1914,food-hoax,2017-11-13T09:58:05.000Z,ইলেক্ট্রোলাইসিস করে বিষাক্ত মিনারেল পানি পরীক্ষণ?,"নভেম্বর ৮ তারিখের দিকে প্রকাশিত একটি ইউটিউব ভিডিওতে দেখা যায়, বাংলাদেশের জনপ্রিয় ড্রিংকিং মিনারেল ওয়াটার, মাম পানির বিশুদ্ধতা পরীক্ষা করছেন একজন ব্যক্তি। সেখানে দেখা যায় যে একটি যন্ত্রের মাথা দুইটি প্লাস্টিক গ্লাসের মাঝে কিছুক্ষণ ডুবিয়ে রাখা হলে গ্লাসে থাকা মাম বোতলের স্বচ্ছ পানি কিছুক্ষণের মধ্যে অন্ধকার হয়ে যায় এবং মাটি রঙের সরের মত একটি স্তর পানির উপরে পড়ে যায়। ভিডিওটির পরীক্ষকের মতে এই স্তরটি পানিতে থাকা ময়লা বা জীবাণু নির্দেশ করে।

ভিডিওটিতে পরীক্ষক ‘মাম’ পানির বোতল খুলছে।

ভিডিওটিতে বলা না হলেও পানির বিশুদ্ধতা যাচাইয়ের এই তথাকথিত পদ্ধতিটিকে ইলেক্ট্রোলাইসিস (Electrolysis) বলে এবং ব্যবহৃত যন্ত্রটিকে প্রিসিপিট্যাটর (Precipitator) বা ইলেক্ট্রোলাইজার (Electrolizer) বলে। ইলেক্ট্রোলাইসিস পদ্ধতির মাধ্যমে পানিকে বিদ্যুতায়িত করে পানির মৌলিক উপাদান অক্সিজেন ও হাইড্রোজেনকে বিভক্ত করা হয়। যার ফলে ইলেক্ট্রোলাইজারের ধনাত্মক চার্জের (Anode) কন্ডাক্টর (Electrode) প্রান্তে অক্সিজেন এবং ঋণাত্মক চার্জের (Cathode) প্রান্তে হাইড্রোজেন জমা হয়।

মিনারেলযুক্ত খাবার পানিতে সাধারণত ক্যালসিয়াম, সোডিয়াম, ফ্লোরাইড, ক্লোরাইড, ক্যাডমিয়াম, লেড, ম্যাঙ্গানিজ, নাইট্রেট ইত্যাদি বিভিন্ন উপাদান নির্দিষ্ট মাত্রায় মিশ্রিত থাকে যা শরীরের জন্য প্রয়োজনীয়। ইলেক্ট্রোলাইসিস পদ্ধতি ব্যবহার করে মিনারেলযুক্ত পানি বিশ্লেষণ করা হলে পানি ভেঙ্গে অক্সিজেন ও হাইড্রোজেন আলাদা হয়ে যায় এবং পানিতে থাকা বিভিন্ন মিনারেলগুলো আলাদা হয়ে জমাট বাঁধে।

পানির এই ধর্মকে অপব্যবহার করে অনেক সময় ওয়াটার পিউরিফাইয়ার কোম্পানিগুলো ইলেক্ট্রোলাইসিস পদ্ধতিতে মিনারেল পানিকে ‘বিষাক্ত’ ও ‘জীবানুযুক্ত’ বলে তুলে ধরার চেষ্টা করে। পিউরিফাইয়ারের মাধ্যমে পানি ফিল্টার করে ইলেক্ট্রোলাইসিস করা হলে তা তুলনামূলক কম অন্ধকার বর্ণের হওয়াটা খুব স্বাভাবিক, যেহেতু সেখানে মিনারেলের উপস্থিতি তুলনামূলক কম থাকে। নিচের ভিডিওটিতে (ইংরেজি) এই প্রক্রিয়াটি বিশ্লেষণ করে বলা হয়েছে―

Position Not Set

‘সাধু পানি’ অর্থাৎ অক্সিজেন ও হাইড্রোজেন ছাড়া অন্য কোন প্রকার উপাদান বা মিনারেল একেবারেই নেই বা থাকলেও খুবই কম মাত্রায় রয়েছে, এমন পানি ইলোক্ট্রোলাইসি করতে উচ্চমাত্রার শক্তি প্রয়োগ করতে হয় এবং প্রক্রিয়াটি তুলনামূলক সময়সাধ্য। ফলে সাধু পানিতে কম শক্তির ইলেক্ট্রোলাইজার ব্যবহার করা হলে সেখানে বিক্রিয়ার প্রতিক্রিয়া খুব কম মাত্রায় পরিলক্ষিত হবে এবং প্রায় শূন্য পরিমাণ মিনারেল থাকায় পানির রং পরিবর্তন কম দৃশ্যমান হবে। তাই সাধু পানিতে ইলেক্ট্রোলাইট (যেমন লবণ, এসিড ইত্যাদি) ব্যবহার করে ইলেক্ট্রোলাইসিস করা হয়ে থাকে।

তবে এখানে উল্লেখ্য, বেশি মাত্রায় মিনারেলের উপস্থিতি থাকা মানেই পানিটি বেশী উপকারী তা নয়। এসব মিনারেলের মিশ্রণ নির্দিষ্ট হারে পানিতে থাকা বাঞ্ছনীয়। মাত্রাতিরিক্ত কোন মিনারেল গ্রহণ করা হলে তা শরীরে বিরূপ প্রতিক্রিয়া সৃষ্টি করতে পারে।

সম্পর্কিত অন্যান্য পোস্ট
খাদ্য সংক্রান্ত
ভারতে কি ‘এইচআইভি’ আক্রান্ত রক্ত মেশানো পেপসি পাওয়া যাচ্ছে?
অসত্য
খাদ্য সংক্রান্ত
রাজধানীতে কি গরু-খাসির নামে ‘কুকুরের মাংসের’ বিরিয়ানি বিক্রি হচ্ছে?
অপ্রমাণিত
খাদ্য সংক্রান্ত
উপাদানে লেখা E471 বা E476 কোড সম্বলিত সকল খাদ্যদ্রব্য কি ‘হারাম’?
অসত্য
খাদ্য সংক্রান্ত
ক্যাডবেরি চকলেটে ‘এইচআইভি’ মেশানো হয়েছে?
অসত্য",0
1890,jachai.org,https://www.jachai.org/fact-checks/post-1890,superstition-miracle,2017-10-16T11:41:30.000Z,লাইলাতুল কদরের রাতে উল্কাপাত হয় না — এমন কোনো তথ্য কি নাসার বিজ্ঞানীরা প্রকাশ করেছে?,"গুজবের উৎপত্তি

জানুয়ারি ৭, ২০১৭ তারিখে ‘ইউনিভার্সাল ভিশন’ নামক একটি ধর্মভিত্তিক ইউটিউব চ্যানেলের ‘শবে কদরের মূল মর্যাদার বিষয়টি কেমন?‘ শিরোনামে একটি ভিডিওতেও মুফতি কাজী মুহাম্মদ ইব্রাহীম শবে কদর বিষয়ক আলোচনায় এমন দাবীটি করেন। তার দাবী অনুসারে, মার্কিন মহাকাশ গবেষণা সংস্থা, নাসা একটি গবেষণার তথ্য বিগত ১০ বছর ধরে গোপন করে আসছে। তার ভাষ্যমতে, এই গবেষণায় নাসার বিজ্ঞানীরা দেখেছে যে বছরব্যাপী আকাশ থেকে প্রতি রাতে ১০-২০ লক্ষ উল্কা পৃথিবীতে পড়লেও নির্দিষ্ট একটি রাতে উল্কাপাত হয় না এবং সেটি হলো ইসলাম ধর্মালম্বিদের নিকট পবিত্র রাত লাইলাতুল কদর। তিনি উল্লেখ করেন বিজ্ঞানীরা মহাকাশ থেকে এই পর্যবেক্ষণে দেখেছে যে পৃথিবীর আকাশ এই রাতে সম্পূর্ণ পরিষ্কার থাকে।

মুফতি কাজী ইব্রাহীমের এই বক্তব্য উদ্ধৃতি দিয়ে দৈনিক যুগান্তরে মোহাম্মদ সাইফুল্লাহ নামক একজন ব্যক্তি “নাসার গবেষণায় লাইলাতুল কদর” শিরোনামে একটি প্রবন্ধ প্রকাশ করেন। প্রবন্ধটি প্রকাশের পর এই গুজবটি ভাইরাল হয়ে পড়ে। সময়ের কণ্ঠস্বর নামক অনলাইন নিউজ পোর্টাল প্রবন্ধটিতে কিছু তথ্য সংযোজন করে তা পুনরায় প্রকাশ করে। সেখানে লেখা হয় হাফিংটন পোস্টে প্রকাশিত “Laylat Al Qadr ! What Is The ‘Night Of Power?’” শিরোনামে এক সংবাদের বরাত দিয়ে মুফতি কাজী ইব্রাহীম দাবীটি করেছেন। যদিও হাফিংটন পোস্টের বরাত দিয়ে তিনি দাবীটি করেননি এবং ঐ শিরোনামের প্রবন্ধে নাসা কিংবা উল্কাপাত সম্পর্কিত কোন আলোচনা করা হয়নি।[1] সময়ের কণ্ঠস্বরের এই সংস্করণ আরও একাধিক নিউজ পোর্টাল কপি-পেস্ট করে প্রচার করে।

সত্যতা যাচাই

বলার অপেক্ষা রাখে না নাসা থেকে এমন কোন প্রজ্ঞাপন বা বিবৃতি কখনো দেওয়া হয়নি এবং মুফতি কাজী ইব্রাহীমের ‘ইন্টারনেটে’ পাওয়া এই তথ্যের কোন অস্তিত্ব তার বক্তব্যের পূর্বে কোন মিডিয়ায় প্রকাশ হয়নি। তবে ২০১২ সালে ফেসবুকে ভাইরাল একটি কপি-পেস্ট পোস্টে “শবে কদরে উল্কাপাত হয় না” এমন দাবীটি পাওয়া যায়। যেখানে বলা হয়―

“লাইলাতুল কদর উজ্জল রাত্রি, খুব গরমও নয় খুব ঠান্ডাও নয়, এই রাত্রিতে উল্কাপাত হয় না।

ইবনে আব্বাস (রা.) থেকে নবীর (সা) বক্তব্য হিসেবে বর্ণিত হয়েছে সহীহ ইবনে খুযায়মা, মুসনাদে তায়ালিসী গ্রন্থে । আলবানীর মতে সহীহ।”

উল্লেখিত হাদিস গ্রন্থ থেকে দেখা যায় মূল হাদিসে উল্কাপাত বিষয়ক কোন তথ্য উল্লেখ নেই। সেখানে লেখা―[2]

“এটি স্বচ্ছ ও নাতিশীতোষ্ণ রাত, এবং সকালের উদীয়মান সূর্য ইষৎ লাল বর্ণের হয়”

Ibn Khuzaymah. “Hadith 2192”. Sahih Ibn Khuzaymah.

ইসলাম ধর্ম অনুসারে শবে কদর বা লাইলাতুল কদর আরবি রমজান মাসের ২০ তারিখের পর বিজোড় রাতগুলোর যে কোন একটি হতে পারে।[7] অর্থাৎ, এই রাতটি সুনির্দিষ্ট না এবং এই নিয়ে ইসলামি বিশেষজ্ঞদের মধ্যে একাধিক মত প্রচলন আছে। অথচ মুফতি কাজী ইব্রাহীমের এই দাবী সঠিক হলে এটি প্রমাণিত হয় যে এই রাতটি নাসার বিজ্ঞানীরা সনাক্ত করতে পেরেছে। যা হয়নি।

এছাড়াও স্থানভেদে রাতের সময় ভিন্নতর হয়। অর্থাৎ, যেই সময় বাংলাদেশে শবে কদর সেই সময় আমেরিকায় শবে কদর হবে না। তাই যেহেতু উল্কাপাত শুধুমাত্র রাতে হয় না কিংবা নির্দিষ্ট সময়ে শুধু নির্দিষ্ট স্থানেই হয় না, তাই নির্দিষ্ট কোন রাতে উল্কাপাত না হওয়ার দাবীটি বৈজ্ঞানিকভাবে ভিত্তিহীন।

মিস ওয়ার্ল্ড বাংলাদেশ ২০১৭-তে ‘উল্কাপিন্ড’ আলোচনা

বাংলাদেশ ভিত্তিক রিয়েলিটি শো ‘মিস ওয়ার্ল্ড বাংলাদেশ ২০১৭’-তে মুফতি কাজী ইব্রাহীমের এই গুজব সবচেয়ে আলোচনায় আসে। অনুষ্ঠানটির ৪র্থ পর্বে, একজন বিচারক একজন প্রতিযোগিকে প্রশ্ন করে, “৩৬৫ দিনের মধ্যে একদিন পৃথিবীতে ‘উল্কাপিন্ড’ হয় না, নাসার রিসার্চে। কোন দিনটি?”

Position Not Set

উল্কাপাতকে ‘উল্কাপিন্ড’ বলায় বিষয়টি সেসময় আলোচনার কেন্দ্রবিন্দু হয়। মুফতি কাজী ইব্রাহীম এই গুজবের প্রবর্তক হলেও সেসময় ঐ বিচারক এই গুজবের জন্য সমালোচনায় আসেন।

উল্কাপাত কি?

মহাকাশে রয়েছে অসংখ্য পরিভ্রমণরত পাথর বা ধাতু দ্বারা গঠিত ছোট মহাজাগতিক বস্তু। এই বস্তুগুলো বিভিন্ন গ্রহাণু (Asteroid) বা ধূমকেতু (Comet) ক্ষয় হওয়ার ফলে তৈরি হয়। এদেরকে উল্কা (Meteoroid) বলে। এসব উল্কা পৃথিবীর বায়ুমণ্ডলে প্রবেশ করলে বায়ুর সংঘর্ষে জ্বলে উঠে। বায়ুর সাথে সংঘর্ষের ফলে সৃষ্ট এই আলোকে উল্কাপাত (Meteor) বলে, যা কেউ কেউ Falling Star-ও বলে থাকে। কিছু কিছু উল্কা একই উৎস হতে উৎপন্ন হয়ে বিভিন্ন ক্ষুদ্র ক্ষুদ্র অংশে ভেঙে প্রজ্বলিত হয় যাকে উল্কা বৃষ্টি বলা হয়।[3]

অধিকাংশ (৯০-৯৫%) উল্কা পৃথিবীর বায়ুমণ্ডলে প্রবেশের সময় ভূপৃষ্ঠ আঘাত করার পূর্বেই নিশ্চিহ্ন হয়ে যায়।[4] এসব উল্কা দৈর্ঘ্যে ছোট ধূলিকণার সমান হওয়া থেকে ১ মিটার পর্যন্ত হতে পারে।[5] প্রতি বছর মোট উল্কাপাতের পরিমাণ কোন কোন গবেষণায় ওজনে পরিমাপ করলেও সংখ্যা নির্ণয় করা প্রায় অসম্ভব।[6] তাই, প্রতিদিন ১০-২০ লক্ষ উল্কা পৃথিবীতে পড়ে – কাজী ইবরাহিমের এই দাবীটিও ভিত্তিহীন। এছাড়াও ঐ আলোচনায় তিনি বলেন যে এই উল্কাপাতের মাধ্যমে ভূগর্ভে লোহার ঘাটতি পূরণ হয় – এই দাবীটিও অবৈজ্ঞানিক।

মুফতি কাজী ইব্রাহীমের অন্যান্য ভিত্তিহীন দাবী

মুফতি কাজী ইব্রাহীমের ইতিপূর্বেও আরও একাধিক অসত্য তথ্য বিভিন্ন বক্তব্যে পেশ করেছেন, যেসবের কয়েকটি হলো-

১। টেসটোসটেরন (testosterone) হরমোন পুরুষের পায়ের গোড়ালিতে উৎপন্ন হয় [ভিডিও]
২। বাতি জ্বালিয়ে ঘুমলে ক্যান্সার হয় [ভিডিও]
৩। কোমর ব্যথার কারণ টেসটোসটেরন নিঃসরণ [ভিডিও]
৪। কোকাকোলা, পেপসি ইত্যাদি পানীয়তে বিভিন্ন হারে এলকাহোল মেশানো থাকে [ভিডিও]

তার দাবী করা এসব তথ্যের পেছনে বিভিন্ন বৈজ্ঞানিক গবেষণার কথা বলা হলেও এসব দাবীগুলো সম্পূর্ণ কল্পনাপ্রসূত।",0
1876,jachai.org,https://www.jachai.org/fact-checks/post-1876,fake-news,2017-10-13T08:27:25.000Z,এন্ড্রয়েড ফোনে ‘ব্লু হোয়েল’ গেম ঢুকিয়ে দেওয়া হবে – বিটিআরসির কি এমন সতর্কতা দিয়েছে?,"গতকাল ১২ অক্টোবর থেকে ফেইসবুক ম্যাসেঞ্জারে পাঠানো ভাইরাল এই ম্যাসেজে বলা হয়, ‘ব্লু হোয়েল গেম’ টি অক্টোবর ১৩ তারিখ রাত ৯-১০ এর ভিতরে বাংলাদেশের সকল এন্ড্রয়েড ফোনে ঢুকিয়ে দেওয়া হবে। বার্তাটিতে উল্লেখ করা হয় যে এটি বাংলাদেশ টেলিযোগাযোগ নিয়ন্ত্রণ কমিশন (বিটিআরসি) থেকে প্রচারিত হয়েছে। বিটিআরসি বাস্তবে এমন কোন সতর্কতা দেয় নি। বাংলাদেশে চলমান ব্লু হোয়েল আতঙ্ককে কেন্দ্র করে প্রচারিত বানোয়াট ভাইরাল ম্যাসেজগুলোর অন্যতম সংস্করণ এটি।

বার্তাটিতে স্বচ্ছ না কে বা কারা এই অ্যাপ ঢুকিয়ে দিতে চাচ্ছে। তবে স্বাভাবিকভাবে যে কেউ যে কোন এন্ড্রয়েড ফোনে ব্লু হোয়েল গেম বা অন্য যে কোন মোবাইল অ্যাপ ঢুকিয়ে দিতে পারে না। ক্ষেত্রবিশেষে আপনার এন্ড্রয়েড ফোনে কোন অ্যাপ স্বয়ংক্রিয়ভাবে ঢুকিয়ে দিতে পারে যারা তারা হলো―

১। গুগল কর্তৃপক্ষ: অধিকাংশ এন্ড্রয়েড মোবাইলে ইন্সটল করা অ্যাপগুলোর অবস্থা নিয়ন্ত্রণ করে গুগলের প্লে স্টোর (Google Play Store) নামক একটি অ্যাপ। তবে সাধারণত আপনার সম্মতি ব্যতীত জোরপূর্বক কোন পরিবর্তন গুগল এই অ্যাপের মাধ্যমে করবে না। বিশেষত, আপনার জন্য ক্ষতিকর কোন পরিবর্তন আপনার মোবাইলে কার্যকর করলে সেটি হবে গুগলের প্রাইভেসি ও ইউজার পলিসির বিপরীত।

২। মোবাইল ডিভাইস নির্মাতারা: স্যামসাং, শাওমি কিংবা মটোরলার মত মোবাইল ডিভাইস নির্মাতারা তাদের মোবাইলগুলোতে ইন্সটল করা এন্ড্রয়েড অপারেটিং সিস্টেমের মাধ্যমে কিছু ক্ষেত্রে আপনার ডিভাইসে রিমোটলি পরিবর্তন আনার ক্ষমতা রাখে। তবে সেটিও করতে হলে আইনত আপনার সম্মতি নিতে তারা বাধ্য। অন্যথায় তাদের চরম আইনি ঝামেলার সম্মুখীন হতে হবে।

৩। আপনার মোবাইল ইন্সটল করা আছে এমন অ্যাপগুলো: আপনার মোবাইলে যদি সন্দেহজনক বা ক্ষতিকর কোন অ্যাপ ইতিমধ্যে ইন্সটল করা থাকে, বিশেষত যেটি ইন্সটল হওয়ার সময় আপনার মোবাইলে বড় ধরণের পরিবর্তন করার অনুমতি নিয়ে ফেলেছে, সেটির মাধ্যমে হ্যাকাররা আপনার মোবাইলে ক্ষতিসাধন করতে পারবে। আপনি যদি এমন কোন অ্যাপ ইতিমধ্যে আপনার মোবাইলে ইন্সটল না করে থাকেন, তবে আপনার শঙ্কার কোন বিশেষ কারণ নেই।

তবে কোন নির্দিষ্ট গোষ্ঠী দ্বারা সামগ্রিকভাবে নির্দিষ্ট কোন অঞ্চলের সকল এন্ড্রয়েড ডিভাইসে নিয়ন্ত্রণ আনা প্রায় অসম্ভব। এছাড়াও ব্লু হোয়েল মূলত কোন মোবাইল গেম না।

এই ধরণের সতর্ক ম্যাসেজ আপনার ইনবক্সে কখনো পেয়ে থাকলে কোনভাবেই ফরওয়ার্ড করা উচিৎ না। কেননা, যদি এমন আসলেই হয় যে দুষ্কৃতিকারীরা এমন ক্ষতিকর কিছু নির্দিষ্ট একটি সময়ে সাধন করার পরিকল্পনা করছে, তবে সম্ভাবনা রয়েছে এরকম ভাইরাল সতর্ক ম্যাসেজ ইতিমধ্যে তাদের কাছেও পৌঁছেছে। ফলে তারা চাইলে তাদের সময় পরিবর্তন করে ফেলতেই পারে। তবে সাধারণত এই ধরণের ম্যাসেজগুলো বোকা বানানোর উদ্দেশ্যে বিভিন্ন সময় তৈরি করা হয়।

সম্পর্কিত অন্যান্য পোস্ট
বানোছবি
এই ছবিগুলো কি ভোলায় গণধর্ষণের শিকার হওয়া ‘হিন্দু’ ছাত্রীদের?
অসত্য
ভিডিও
বানোয়াট খবর
নোবেল শান্তি পুরস্কারের জন্য শেখ হাসিনার নাম প্রস্তাব করা হয়েছে?
অসত্য
গুজবের দাবী
‘ওকে জানু’ সিনেমায় কি প্রীতম ও আসিফের গান নকল করেছেন এ আর রহমান?
অসত্য
প্রকৃতি ও মহাধ্বংস
৭ দিন ধরে কি ‘ইকুইনক্স’ এর ভয়াবহ তাপদাহ পরিলক্ষিত হবে?
অসত্য",0
1872,jachai.org,https://www.jachai.org/fact-checks/post-1872,,2017-10-09T16:18:44.000Z,‘Blue Whale’ Game Responsible for the Suicide of a Teenage Girl in Bangladesh?,"5th October 2017, the body of a 13-year-old girl named Apurba Barman Sorna was found hanging from the ceiling fan of her residence in Dhaka Central Road by the police. Two days after the incident on 7th October the father of the girl, Advocate Subrata Barman gave an interview on TV where he told of his suspicion that playing the ‘Blue Whale’ game led her daughter to commit suicide. Shortly after the interview aired numerous disreputable news portals including national dailies entirely based on her father’s suspicion and without any verification published news concluding that playing the Blue Whale game was the reason of her suicide. The signs which made Adv. Barman suspicious that her daughter was a victim of Blue Whale are –

1) She used to go the roof alone, 2) He saw her using mobile at 3 in the morning and 3) A suicide note left behind with a smiley emoticon saying “No one is responsible for my death.”

However, none of the symptoms of playing Blue Whale which has been posted in numerous online posts (like, self-mutilation, hurting others) were found in this case. In fact, there was no trace of any such game on her mobile. None of the signs which made Adv. Barman made suspicious is specifically a symptom of Blue Whale.

The Daily Jugantor headlining “Girl Commits Suicide on the command of Blue Whale” published a news concerning this incident which translates to –

“Deadly addiction Blue Whale now strikes Bangladesh. A girl from the capital’s central road commits suicide being trapped by the game.

But the basis of this claim is not based on any police investigation rather on Adv. Barman’s suspicion, who himself learned about this game after his daughter’s death, the day before the interview. His sources of information of this game were also different untrusted posts published online. The report further added –

“The girl got admitted into class six in Farmgate’s Holy Cross School (two years ago). Her behavior started changing after her admission in the school. To aid her studies she started using the internet. She started using smartphone too. She was also using Facebook and other social media platforms. Meanwhile unknowingly to everyone else she entered into a forbidden game on the internet.”

Therefore Sorna’s unusual behavior started before the game Blue Whale became an online hype, and the claim she unknowingly entered this game without the knowledge of anyone is also completely hypothetical, as there was no sign or proof that she played this game. The report also says –

“A note written as per the order of the Blue Whale’s curator was found beside the body which now is in the custody of the police. It clearly states no one is responsible for my death. A smiley emoticon is drawn at the end as per instruction of the game.”

Source of the suicide Note: Facebook page of Apurba’s relative, Keya Chowdhury Jui.

A suicide note stating “no one is responsible for my death” or drawing a smiley emoticon is not specifically a sign of victims of Blue Whale rather a very common act from most people who commit suicide. To present the incident in a gruesome way the words that the suicide was committed on the instruction of Blue Whale’s curator was added. Besides the news published about the game from Adv. Barman’s statement contains numerous wrong information. One of them is “A Russian psychopath software engineer invented and spread this game on the internet.” The man police arrested as the curator of the game, Philipp Budeikin was a student of psychology, who was suspended from the university. He was no way connected to the field of software engineering.

The report on the Jugantor states ways to identify Blue Whale addicts –

Teens who play the game generally keep themselves isolated. Natural tendencies are absent from them. They spent most of the day on social media. Stays quiet. Sometimes they strike conversations with strangers. Many are found roaming about the roof late at night. At a time they start self-harming themselves.

However, these symptoms are common to many teens passing through adolescence due to various reasons. This can’t be solely the Blue Whale’s syndrome.

Blue Whale: Not a mobile game

From various news regarding ‘Blue Whale’ it becomes clear that those reports were made without any proper research and the reporters are unaware of how internet works or terms like the deep web. Most of their sources are rumors spread across the internet. Blue Whale is actually not a type of game that we generally understand as a computer or mobile game.

Blue Whale is mainly a task list based game. The participants of this game are encouraged to complete various tasks. The game first gained prominence on the Russian based social media ‘VK’ through a group named F57. Through group chat, the members of the group were enticed into these tasks. Later on, this group was banned by authorities of VK.

Various media proclaiming that hackers may permanently get access into mobiles through this game or different links is completely baseless. This game doesn’t hypnotize people to commit suicide. Though these groups encourage suicide, police investigation drew no conclusive evidence 130 people were forced to suicide through this game. Most teens passing through adolescence often have suicidal or self-harming tendencies. This game persuades those people who are suicidal into these groups and then portrays suicide as a thrilling adventure.

This game is neither a very high tech game nor a one conducted by any dangerous hacker rather it’s a challenging game like “truth or dare.” That’s why this game doesn’t have any website, secret link or involvement of any dangerous group of hackers. It’s a distorted game which is played for wicked entertainment. Several blogs, tabloids, news portals, Facebook pages with the aim of publishing viral news presents news regarding blue whale sensationally. In fact not only in Bangladesh but also worldwide rumors regarding Blue Whale is same across the media. Similar to the rumor of artificial egg the existence of this game is unverified and groundless.

To counter the suicidal activities like Blue Whale, a Brazilian group started a challenge name Pink Whale which motivates people to participate in activities which are positive and morally encouraging.

UK Safer Internet Center termed Blue Whale as an example of a sensationalized fake news story. Several Bulgaria based organizations warned against believing the ‘Blue Whale’ story.",0
1787,jachai.org,https://www.jachai.org/fact-checks/post-1787,science-technology,2017-10-09T16:18:44.000Z,‘ব্লু হোয়েল’ গেম খেলার মাধ্যমে বাংলাদেশি কিশোরীর মৃত্যু?,"৫ অক্টোবর, ২০১৭ তারিখ, বৃহস্পতিবার, ঢাকার সেন্ট্রাল রোডের নিজ বাসায় ফ্যানের সাথে ওড়না পেঁচিয়ে ঝুলন্ত অবস্থায়, অপূর্বা বর্মণ স্বর্ণা নামের ১৩ বছরের এক কিশোরীর লাশ উদ্ধার করে পুলিশ। ঘটনার ২ দিন পর, ৭ অক্টোবর টেলিভিশনে দেওয়া এক সাক্ষাতকারে কিশোরীর পিতা, অ্যাডভোকেট সুব্রত বর্মণ সন্দেহ প্রকাশ করেন যে ‘ব্লু হোয়েল (Blue Whale)’ গেম খেলার পরিণতিতেই তার মেয়ে আত্মহত্যা করেছে। সাক্ষাৎকারটি প্রকাশের পরপরই দেশের বিভিন্ন জাতীয় পত্রিকাসহ বিভিন্ন বেনামি নিউজ পোর্টালগুলো শুধুমাত্র পিতার এই সন্দেহের উপর ভিত্তি করে কোনরূপ যাচাই-বাছাই ছাড়াই ‘ব্লু হোয়েল’ গেম খেলার পরিণতিতেই কিশোরীটি আত্মহত্যা করেছে বলে প্রচার করে।

‘ব্লু হোয়েল’র শিকার হয়েছে এমন সন্দেহ প্রকাশ করার পেছনে সুব্রত বর্মণ যে লক্ষণগুলো প্রকাশ করেন তা হলো―

১) তার মেয়ে একা ছাঁদে যেতো, ২) রাত ৩টায়ও মোবাইলে ব্যবহার করতে দেখেছেন এবং ৩) “No one is responsible for my death” স্মাইলি ইমোটিকন ব্যবহারসহ এরূপ সুইসাইড নোট সে রেখে গিয়েছে।

অথচ ব্লু হোয়েল গেমটির যেসকল বিশেষ লক্ষণের দাবী অনলাইনে বিভিন্ন পোস্টে করা হয় (যেমন, নিজ শরীরের বিভিন্ন অংশে কাটাকাটি করা, নিজের পরিচিত জনদের ক্ষতি করা ইত্যাদি) সেসবের কোনটির আলামতই মেয়েটির ক্ষেত্রে পাওয়া যায় নি। এমন কি তার মোবাইলেও এমন গেমের অস্তিত্ব পাওয়া যায় নি। কিশোরীর পিতা যে সকল আলামতের উপর ভিত্তি করে এই দাবীগুলো করেছেন সেসবের কোনটিই বিশেষভাবে ব্লু হোয়েলের আলামত না।

দৈনিক যুগান্তর ‘ব্লু হোয়েল’র নির্দেশে তরুণীর আত্মহত্যা শিরোনামে একটি খবরে প্রকাশ করে―

“ভয়ংকর মরণনেশা ‘ব্লু হোয়েল’ এবার আঘাত করেছে বাংলাদেশে। গেমের ফাঁদে পড়ে ব্লু হোয়েলের নির্দেশে আত্মহত্যা করেছে রাজধানীর সেন্ট্রাল রোডের এক কিশোরী।”

অথচ এই দাবীর পেছনে কোন পুলিশী তদন্ত নয়, বরং সুব্রত বর্মণের সন্দেহই মূল ভিত্তি। যিনি নিজেই গেমটির সম্বন্ধে জেনেছেন তার মেয়ের মৃত্যু পর, সাক্ষাৎকার প্রদানের ঠিক আগের দিন। তার জানার উৎসও হচ্ছে অনলাইনে প্রচারিত প্রমাণ ও ভিত্তিহীন বিভিন্ন পোস্ট। রিপোর্টটিতে আরও বলা হয়―

“(দুই বছর পূর্বে) ষষ্ঠ শ্রেণিতে ভর্তি হয় ফার্মগেটের হলিক্রস স্কুলে। হলিক্রস স্কুলে ভর্তির পর থেকে বদলে যেতে থাকে সে। পড়াশোনার জন্য সে ব্যবহার শুরু করে ইন্টারনেট। কয়েক বছর আগে থেকেই অ্যানড্রয়েড মোবাইল ফোনও ব্যবহার শুরু করে স্বর্ণা। ফেসবুকসহ সোশ্যাল মিডিয়া ব্যবহার চলছিল। এরই মধ্যে সবার অজান্তে সে ঢুকে পড়ে ইন্টারনেটের এক নিষিদ্ধ গেমসে।”

অর্থাৎ, স্বর্ণার অস্বাভাবিক আচরণ শুরু হয় ব্লু হোয়েল গেমটি নিয়ে নিয়ে অনলাইন হাইপ তৈরি হওয়ার অনেক পূর্বেই এবং সবার অজান্তে এই নিষিদ্ধ গেমসে ঢুকে পরার দাবীটিও সম্পূর্ণ কল্পনা প্রসূত, যেহেতু এরূপ কোন অনলাইন খেলায় কিশোরীটি অংশগ্রহণ করেছে এমন কোন আলামত বা প্রমাণ পাওয়া যায় নি। রিপোর্টটিতে আরও বলা হয়―

“তার লাশের পার্শ্ব থেকে ব্লু হোয়েলের কিউরেটরের নির্দেশ মতো লিখে যাওয়া একটি চিরকুটও উদ্ধার করা হয়। তা এখন পুলিশের হাতে। তাতে বড় করে লেখা, আমার আত্মহত্যার জন্য কেউ দায়ী নয়। লেখা শেষে গেমসের নির্দেশনা মতো একটি হাসির চিহ্ন আঁকা।”

স্বর্ণার সুসাইড নোট: স্বর্ণার আত্মীয় কেয়া চৌধুরী জুই এর ফেইসবুক পোস্ট থেকে সংগ্রহীত।

আত্মহত্যার সময় সুইসাইড নোটে “আমার আত্মহত্যার জন্য কেউ দায়ী নয়” এমন কিছু লিখে যাওয়া বা হাসির চিহ্ন (ইমোটিকন) আঁকা বিশেষভাবে ব্লু হোয়েল শিকার হওয়া কিশোরদের ক্ষেত্রেই নয় বরং আত্মহত্যাকারীদের ক্ষেত্রে খুবই সাধারণ ঘটনা। ঘটনাটি শুধুমাত্র রোহমর্ষকভাবে তুলে ধরার জন্যই ব্লু হোয়েলের ‘কিউরেটরের’ নির্দেশ মতো লিখে যাওয়া কথাটি রিপোর্টটিতে সংযুক্ত করা হয়েছে। এছাড়াও গেমটির সম্পর্কে সুব্রত বর্মণের উদ্ধৃতি দিয়ে প্রচার করা তথ্যেও রয়েছে একাধিক ভুল তথ্য। এসবের একটি হচ্ছে, “রাশিয়ার এক সাইকিস্ট সফটওয়্যার ইঞ্জিনিয়ার এই গেমটি উদ্ভাবন ও ইন্টারনেটে ছড়িয়ে দিয়েছে।” গেমটির উদ্ভাবক হিসেবে রাশিয়ায় ২০১৬ সালে গ্রেফতারকৃত ফিলিপ বুদেইকিন মনোবিজ্ঞানের ছাত্র ছিলো, যাকে বিশ্ববিদ্যালয় থেকে বহিষ্কার করা হয়। সে কোনরূপ সফটওয়্যার ইঞ্জিনিয়ার ছিলো না।

যুগান্তরের রিপোর্টটিতে ব্লু হোয়েল আসক্তদের চেনার উপায় হিসেবে উল্লেখ করা হয়―

যেসব কিশোর-কিশোরী ব্লু হোয়েল গেমে আসক্ত হয়ে পড়েছে তারা সাধারণভাবে নিজেদের সব সময় লুকিয়ে রাখে। স্বাভাবিক আচরণ তাদের মধ্যে দেখা যায় না। দিনের বেশিরভাগ সময় তারা কাটিয়ে দেয় সোশ্যাল মিডিয়ায়। থাকে চুপচাপ। কখনও আবার আলাপ জমায় অপরিচিত ব্যক্তির সঙ্গে। গভীর রাত পর্যন্ত ছাদে ঘুরে বেড়াতে দেখা যায় অনেককে। একটা সময়ের পর নিজের শরীরকে ক্ষত-বিক্ষত করে তুলতে থাকে তারা।

অথচ এই আলামতগুলো বয়ঃসন্ধিকাল পার করছে এমন কিশোর-কিশোরীদের মধ্যে অন্য বিভিন্ন স্বাভাবিক বা অস্বাভাবিক কারণেও দেখা যেতে পারে। এসব এককভাবে ব্লু হোয়েলের লক্ষণ হতে পারে না।

ব্লু হোয়েল: কোন মোবাইল গেম নয়

বিভিন্ন সংবাদে ‘ব্লু হোয়েল’ সম্পর্কিত তথ্য ও ঘটনা বর্ণনায় এটি স্বচ্ছ হয় যে ব্লু হোয়েল সম্পর্কে যথাযথ গবেষণা না করেই রিপোর্টগুলো তৈরি করা হয়েছে এবং রিপোর্টকারীদের কেউই ইন্টারনেট কিভাবে কাজ করে কিংবা ডিপ ওয়েবের মত টার্মগুলোর সম্পর্কে স্বচ্ছ ধারণা রাখে না। এদের অধিকাংশেরই তথ্যসূত্র অনলাইনে প্রকাশিত বিভিন্ন গুজব সংবাদ বা ভিডিও। সাধারণত, গেম অর্থ আমরা যেমন মোবাইল বা কম্পিউটার গেম বুঝি ‘ব্লু হোয়েল’ এমন কোন গেম না। বিভিন্ন ইউটিউব ভিডিওতে এটিকে একটি মোবাইল গেম হিসেবে যেভাবে রোমঞ্চকরভাবে উপস্থাপন করা হয়, বিষয়টি বাস্তবে মোটেও ঠিক এরূপ নয়।

ব্লু হোয়েল মূলত একটি টাস্ক লিস্ট ভিত্তিক গেইম। অর্থাৎ, অংশগ্রহণকারীদের এই খেলায় বিভিন্ন কাজ করতে উদ্বুদ্ধ করা হয়। এক গেইমটি সর্বপ্রথম পরিচালিত হয় রাশিয়া ভিত্তিক ‘ভিকে’ নামক সোশ্যাল মিডিয়া ওয়েবসাইটে F57 নামক একটি গ্রুপের মাধ্যমে। এক সাক্ষাতকারে গ্রুপটির প্রতিষ্ঠাতা ফিলিপ বুদেইকিন F57-এর মানে ব্যাখ্যা করে বলেন, “এটি খুব সাধারণ।[1] F এসেছে আমার নামের প্রথম থেকে আর 57 এসেছে আমার তখনকার ফোন নাম্বারে শেষ ডিজিট থেকে”। এই গ্রুপের সদস্যদের গ্রুপ চ্যাটের মাধ্যমে এসব কাজগুলো করতে উদ্বুদ্ধ করা হতো বলে জানা যায়। অবশ্য পরবর্তীতে এই গ্রুপটি সোশ্যাল মিডিয়া সাইটটির কর্তৃপক্ষ ব্যান করে দেয়।

বিভিন্ন মাধ্যমে প্রচারিত হ্যাকাররা মোবাইলের ভেতর গেমটির মাধ্যমে বা বিভিন্ন লিংক ব্যবহার করে চিরস্থায়ীভাবে ঢুকে যাওয়ার এমন দাবীগুলো কল্পনাপ্রসূত। এই গেইমের মাধ্যমে অংশগ্রহণকারীদের হিপটোনাইজ করে আত্মহত্যা বা আত্মঘাতী কাজে বাধ্য করা হয় না। এই ধরণের গ্রুপগুলো আত্মহত্যাকে উৎসাহ দিলেও এই গেমের মাধ্যমে রাশিয়ায় ১৩০ জনকে সরাসরি আত্মহত্যায় বাধ্য করা হয় এমন দাবী সমর্থন করে এমন কোন প্রমাণ মেলে নি পুলিশী কোন অনুসন্ধানে। বয়ঃসন্ধিকাল পার করছে এমন কিশোর-কিশোরীদের অনেকেরই আত্মহত্যা বা নিজের ক্ষতি সাধনের করার প্রবণতা থাকে। এই গেইমের মাধ্যমে গ্রুপে এমন মানুষদের নিয়ে আনা হয় যারা আত্মহত্যা করার ইচ্ছা পোষণ করে এবং তাদের কাছে আত্মহত্যাকে বিভিন্ন কাজের মাধ্যমে রোমাঞ্চকরভাবে তুলে ধরা হয় মাত্র।

এই গেমটি উন্নত প্রযুক্তি নির্ভর কিংবা খুব ভয়ানক হ্যাকারদের দ্বারা পরিচালিত কোন গেম না বরং ‘ট্রুথ অর ডেয়ার’-এর মত চ্যালেঞ্জভিত্তিক একটি খেলা। তাই এই খেলার কোন ওয়েবসাইট নেই, গোপন লিংক নেই বা ভয়ঙ্কর কোন হ্যাকার গ্রুপের হাত নেই। এটি চকিং গেইম (দম বন্ধ করে অজ্ঞান হওয়া) এর মত খেলাগুলোর মতই একটি বিকৃত খেলা যেটি কিছু গ্রুপ অসুস্থ বিনোদনের লক্ষ্যে খেলে থাকে। কিছু ব্লগ, ট্যাবলয়েড পত্রিকা, ইউটিউব চ্যানেল, নিউজ পোর্টাল, ফেইসবুক পেইজ কেবল ভাইরাল খবর প্রচারের লক্ষেই ব্লু হোয়েলের খবরগুলোকে রসিয়ে উপস্থাপন করে থাকে, কেবল বাংলাদেশেই নয়, সারা বিশ্বব্যাপী ব্লু হোয়েল নিয়ে মিডিয়ার গুজব একই ধরণের। নকল ডিমের দাবীগুলোর মতই এই গেইমের অস্তিত্ব অপ্রমাণিত এবং সম্পূর্ণ ভিত্তিহীন।

ব্লু হোয়েলের মত আত্মঘাতী ক্রীড়াগুলোকে প্রতিহত করতে ব্রাজিল ভিত্তিক একটি গ্রুপ পিংক হোয়েল নামক একটি চ্যালেঞ্জের প্রচলন করে যার মাধ্যমে মানুষদের ইতিবাচক ও মানসিকভাবে সহায়ক কিছু কাজ করতে উৎসাহ প্রদান করা হয়।

UK Safer Internet Centre ব্লু হোয়েলকে জাল খবরের রোমাঞ্চকর উপস্থাপন বলে অভিমত দেয়।[5] বুলগেরিয়া ভিত্তিক একাধিক সংগঠন ব্লু হোয়েলের গুজব বিশ্বাস না করার জন্য সতর্কতা প্রদান করে।[6]",0
1754,jachai.org,https://www.jachai.org/fact-checks/post-1754,fauxtography,2017-09-22T09:11:58.000Z,মাঠে রিয়াল বেটিস এর সাথে রিয়াল মাদ্রিদ-এর ১২ প্লেয়ার?,"সেপ্টেম্বর ২০ তারিখে ‘লা লিগা’-এর একটি ম্যাচে রিয়াল বেটিস এর মুখোমুখি হয় রিয়াল মাদ্রিদ। ম্যাচটিতে রিয়েল মাদ্রিদ ০-১ গোলে পরাজিত হয়। এই ম্যাচকে কেন্দ্র করে অনলাইনে বিভিন্ন মাধ্যমে দাবি করা হয় ম্যাচটির ৭১ মিনিটে মাঠে রিয়াল মাদ্রিদের মোট খেলোয়াড়ের সংখ্যা ছিলো (গোল কিপার সহ) ১২ জন। এটি প্রমাণ করতে ইউটিউবেও প্রকাশ করা হয় একাধিক ভিডিও ফুটেজ।

কর্তৃপক্ষ মাঠে উপস্থিত খেলোয়াড়ের সংখ্যার হিসাব ঠিক মত রাখতে পারেনি দেখে এমন ভুল হয়েছে- এমন দাবী করা হলেও দাবীটি ভুল।

ইনজুরির কারণে খেলায় ৭১ মিনিটে রিয়েল মাদ্রিদের Borja Mayoral (21), Marcelo Vieira (12)-এর বদলে মাঠে নামে।[1] খেলোয়াড় বদলের সময়কার একটি ফুটেজ ব্যবহার করে এই দাবীটি প্রমাণের চেষ্টা করা হয়। প্রকাশের পর, ব্যঙ্গরসাত্মকভাবে তৈরি করা এসব ভিডিওগুলোকে অনেকেই সত্য বলে বিশ্বাস করে।

সম্পর্কিত অন্যান্য পোস্ট
বানোয়াট খবর
ক্লাব পরিবর্তন করে পিএসজিতে যাচ্ছেন ক্রিস্টিয়ানো রোনালদো?
ধর্মীয় বিশ্বাস সংক্রান্ত
ছবিগুলো কি ভারতে গরুর মাংস বহনের জন্য মুসলিম যুবককে পিটিয়ে হত্যা করার ঘটনার?
অসত্য
ভিডিও
বানোছবি
সিসিটিভি ভিডিও: ভারতে গরুর মাংস বিক্রির অপরাধে কুপিয়ে হত্যা?
অসত্য
বানোছবি
সিলেটে পুলিশ কর্মকর্তার বাড়ি থেকে পুঁতে রাখা ১০ তরুণীর লাশ উদ্ধার?",0
1692,jachai.org,https://www.jachai.org/fact-checks/post-1692,politics,2017-09-18T07:49:43.000Z,নোবেল শান্তি পুরস্কারের জন্য সংক্ষিপ্ত তালিকায় শেখ হাসিনা?,"“নোবেল শান্তির সংক্ষিপ্ত তালিকায় শেখ হাসিনা”-এমন শিরোনামে প্রথম সংবাদ প্রকাশ করে বাংলা ইনসাইডার নামক একটি বেনামি নিউজ পোর্টাল। কপি-পেস্ট করে প্রকাশিত রিপোর্টে পরিপূর্ণ এই নিউজ পোর্টালটি দাবী করে গত জুলাই মাসে উপদেষ্টা মূল্যায়নের ভিত্তিতে নোবেল শান্তি পুরস্কারের জন্য মনোনীতদের সংক্ষিপ্ত একটি তালিকা উপস্থাপিত হয়েছে নরওয়েজিয়ান নোবেল কমিটির কাছে। যদিও এই তালিকা তাদের কাছে কিভাবে পৌঁছেছে সেই ব্যাপারে কিছু উল্লেখ করা হয় নি।

এই রিপোর্টটি প্রকাশের পর আওয়ামী লীগের বিভিন্ন নেতা-কর্মী-সমর্থক এই খবরটি নিজেদের মাধ্যমগুলোতে প্রচার করে। শেখ হাসিনার কন্যা, সায়মা ওয়াজেদ পুতুল-এর নামে পরিচালিত একটি বেনামি ফেইসবুক পেইজের উদ্ধৃতি দিয়ে খবরটি প্রকাশ করে আরটিভি অনলাইনসহ আরও বেশ কয়েকটি নিউজ পোর্টাল।

রিপোর্টটিতে বলা হয়, বাংলাদেশের প্রধানমন্ত্রী শেখ হাসিনা ছাড়াও, জার্মান চ্যান্সেলর অ্যাঙ্গেলা মেরকেল, আমেরিকান সিভিল লিবার্টিস ইউনিয়ন এর নেতা সুসান এন হারম্যান, ‘কোড পিঙ্ক’ এবং ‘গ্লোবাল এক্সচেঞ্জ’ এর সহ প্রতিষ্ঠাতা মেডা বেঞ্জামিন, নরওয়ের শান্তি শিক্ষাবিদ জন গ্যালটাঙ্গে, ‘ওয়ান বিলিয়ন অ্যাক্ট অব পিস’, পোপ ফ্যান্সিসে প্রমুখের নাম এই তালিকায় রয়েছে।

এই রিপোর্টটি সম্পূর্ণ ভিত্তিহীন। এমন একটি চাঞ্চল্যকর ‘তালিকা ফাঁসের’ খবর আন্তর্জাতিক কোন গণমাধ্যমে আসে নি বা এই সংবাদটি সমর্থন করে এমন কোন উৎস অনলাইনে কোথাও পাওয়া যায় নি।

কয়েক দিন আগেও নিউজ পোর্টালটি “নোবেল শান্তি পুরস্কার: শেখ হাসিনার নাম প্রস্তাব” শিরোনামে এমন আরেকটি ভিত্তিহীন খবর প্রকাশ করে। ঐ সংবাদটিও একইভাবেই সায়মা ওয়াজেদ পুতুল-এর নামে পরিচালিত বেনামি ফেইসবুক পেইজে শেয়ার করা হলে সেটির উদ্ধৃতি দিয়ে খবরটি আরটিভি অনলাইনসহ আরও বেশ ক’টি নিউজ পোর্টাল সংবাদটি হুবহু নকল করে প্রকাশ করে। অথচ ফেইসবুক পেইজটির বিবরণীতে লেখা আছে―

“This Is A Fan Page Of Saima Wazed”

এই গোষ্ঠীরই পরিচালিত এরকম তথাকথিত ফ্যান পেইজ রয়েছে শেখ হাসিনার নামেও। এসব পেইজের প্রত্যেকটি রয়েছে লক্ষাধিক ফলোয়ার। আর এই কারণেই অনেকেই কোনরূপ যাচাই-বাছাই ছাড়াই এসব পেইজগুলোকে ‘অফিশিয়াল’ পেইজ বলে মনে করে। এমনকি সায়মা ওয়াজেদের পোস্টটি হুবহু কপি করে সংবাদ করা আরটিভি অনলাইনও তাদের রিপোর্টটিতে উল্লেখ করে―

“প্রধানমন্ত্রী শেখ হাসিনার কন্যা সায়মা ওয়াজেদ পুতুলের ফেসবুক থেকে এ তথ্য জানা গেছে।”

এখানে বিবেচ্য বিষয় হচ্ছে, যদি এটি সায়মা ওয়াজেদ পুতুলের অফিশিয়াল পেইজও হতো, তাহলেও এটিকে তথ্যসূত্র হিসেবে নেওয়া উচিৎ নয়। কেননা, সায়মা ওয়াজেদ পুতুল পেশায় সাংবাদিক নন কিংবা কোন সংবাদ মাধ্যমের প্রতিনিধিও নন। এছাড়াও এখানে এসব দাবীর কোনটিরই তথ্যসূত্র প্রদান করা হয় নি।

বিডি মর্নিং নামক একটি নিউজ পোর্টাল এই খবরটি প্রকাশের পর সেপ্টেম্বর ২১ তারিখেও “নোবেল শান্তি পুরস্কারে ৩ জনের সংক্ষিপ্ত তালিকায় প্রধানমন্ত্রী শেখ হাসিনা”-এমন আরেকটি সংবাদ প্রকাশ করে। যেখানে বলা হয়,

“নোবেল শান্তি পুরস্কার ২০১৭ সেরা তিন জনের তালিকা প্রকাশ করেছে নোবেল কমিটি। এ তালিকায় উঠে এসেছেন বাংলাদেশের প্রধানমন্ত্রী শেখ হাসিনার নাম।”

শেখা হাসিনা ছাড়া, তালিকায় বাকি ২ জন হলো, চ্যান্সেলর অ্যাঞ্জেলা মার্কেল ও সিরিয়ার একটি মানবতাবাদী সংগঠণ হোয়াইট হেলমেট। রিপোর্টটিতে আরও বলা হয়―

“আজ সকালে নোবেল শান্তি পুরস্কারের জন্য গঠিত উপদেষ্টা কমিটি ৩ জনের সংক্ষিপ্ত তালিকা চূড়ান্ত করেছে। যদিও প্রতিবছর, আগস্টে চূড়ান্ত বৈঠক হয়ে যায়, কিন্তু এবছর ১১ সেপ্টেম্বর নরওয়ের পার্লামেন্ট এর নির্বাচনের কারণে, উপদেষ্টা কমিটি গঠন প্রক্রিয়া বিলম্বিত হয়েছে।”

এই খবর প্রকাশের পর অন্যান্য নিউজ পোর্টালগুলো এটিও কপি-পেস্ট করে প্রচার করে।

৫০ বছরের গোপনীয়তার নিয়ম

কোন বছরে নোবেল মনোনীতদের তালিকা নোবেল কমিটি কোনভাবেই প্রকাশ করে না। এমনকি যাদের মনোনীত করা হয়েছে তাদের কাছেও না। মনোনয়নের অন্তত ৫০ বছর পর এই তালিকাটি তারা প্রকাশ করে থাকে।[1] যা তাদের ওয়েবসাইটে পাওয়া যাবে। এই তালিকাটি এই সময়ের পূর্বে তখনই পাওয়া সম্ভব যদি কোন মনোনয়নকারী নিজে তার মনোনীত ব্যক্তির নাম প্রকাশ করে থাকে। এমন গোপনীয় তালিকা ফাঁস হলে তা বিশ্বের সব গণমাধ্যমের শীর্ষ সংবাদ হতো। কিন্তু তা না হয় এটি হয়েছে শুধুমাত্র ‘বাংলা ইনসাইডার’ সহ কিছু বাংলাদেশি বেনামি নিউজ পোর্টালের শিরোনাম মাত্র।

মনোয়নের প্রক্রিয়া

Selection of Nobel Laureates. Source: nobelprize.org

যে কোন বছরের ফেব্রুয়ারি ১ তারিখের মধ্যে সেই বছরের নোবেল প্রাইজের জন্য কোন ব্যক্তি বা প্রতিষ্ঠানকে মনোনয়ন দেওয়া যায়। মার্চের মধ্যে সংক্ষিপ্ত তালিকা তৈরি করা হয়, যা আগস্ট মাসের মধ্যে রিভিউ করা হয়। এবং পরিশেষে অক্টোবর মাসে সর্বাধিক ভোটের প্রেক্ষিতে বিভিন্ন বিষয়ে নোবেল বিজয়ী নির্ধারণ করা হয়।  এই বছর, ২০১৭ সালে, মোট ৩১৮ জনকে মনোনয়ন দেওয়া হয়েছে।[2] রোহিঙ্গা বিপর্যয়ের জন্য শেখ হাসিনাকে মনোনয়ন দেওয়া হয়েছে এমন দাবী করা হলেও, আলোচ্য ঘটনাটি ঘটেছে আগস্ট মাসের শেষের দিকে। অর্থাৎ, মনোনয়ন গ্রহণের শেষ তারিখের প্রায় ৯ মাস পর। তাই রোহিঙ্গা বিপর্যয়ের প্রেক্ষিতে বাংলাদেশের প্রধানমন্ত্রী শেখা হাসিনার ভূমিকার জন্য নোবেল প্রাইজের মনোনয়ন প্রদানের জন্য অন্তত আগামী বছরের জানুয়ারি পর্যন্ত অপেক্ষা করতেই হবে এবং সেটি প্রদানের ক্ষমতা রাখে সুনির্দিষ্ট ৮ ধরণের ব্যক্তিবর্গ।[1]

সম্পর্কিত অন্যান্য পোস্ট
বানোয়াট খবর
নোবেল শান্তি পুরস্কারের জন্য শেখ হাসিনার নাম প্রস্তাব করা হয়েছে?
অসত্য
রাজনীতি
গবেষণায় বিশ্বের তৃতীয় সৎ প্রধানমন্ত্রী হিসেবে শেখ হাসিনা নির্বাচিত?
অসত্য
বানোয়াট খবর
শেখ হাসিনা বিশ্বের সবচেয়ে নিকৃষ্ট প্রধানমন্ত্রী নির্বাচিত?
রাজনীতি
GovtInfo: “শেখ হাসিনা সরকারের সাফল্য”",0
1639,jachai.org,https://www.jachai.org/fact-checks/post-1639,fauxtography,2017-09-12T13:53:56.000Z,ছবি গুজব: মিয়ানমারের মংদুতে নিজ ঘরে আগুন দিচ্ছে ‘রোহিঙ্গা বাঙ্গালিরা’?,"এই মাসের শুরু থেকে এই ছবিগুলো মিয়ানমারের বিভিন্ন গণমাধ্যমে প্রচার করা হয়। সেদেশের সরকার ও মিডিয়াগুলোর দাবী অনুযায়ী রোহিঙ্গারা ‘নিজেরাই’ নিজেদের ঘরে আগুন দিচ্ছে এবং সেটি প্রমাণ করতেই এই ছবিগুলো প্রচারিত হচ্ছে।

এমনই একটি রিপোর্টে ছবিগুলোর বিবরণে বলা হয়,

“Bengalis set fire to their houses in No.4 ward in Maungdaw Township on September 3”

সেপ্টেম্বর ৬ তারিখে মিয়ানমার সরকার সেদেশের রাখাইন প্রদেশে মংদু, বুথিডং ও রাথেডং অঞ্চলে সাংবাদিকদের প্রবেশের অনুমতি দেয়। সরকারের তত্ত্বাবধানে তাদের অঞ্চলগুলো ঘুরিয়ে দেখানো হয়। তাদের হাতে একটি হ্যান্ডবুক দেওয়া হয় যেখানে ছবিগুলো ব্যবহার করে বলা হয়, মুসলিম রোহিঙ্গারা নিজেরাই নিজেদের ঘরে এভাবে আগুন দিয়েছে। অথচ সেই পরিদর্শনে দেখা যায়, মুসলমানরা চলে আসার অন্তত ১ সপ্তাহ পরেও সেখানে তখনো অনেক বাড়িতে আগুন জ্বলছে।

এক পর্যায় তাদের একটি পাবলিক স্কুলে নিয়ে যাওয়া হয় যেখানে মুসলমানদের হাতে ঘর হারিয়ে স্থানীয় ‘হিন্দু’ ধর্মালম্বিরা ‘আশ্রিত’ আছে বলে তাদের জানানো হয়। যদিও সাংবাদিকরা তাদের সাথে কথা বলে জানতে পারে তাদের মাত্র ১ ঘণ্টা আগে নিয়ে আসা হয়েছিলো।

প্রচারিত ছবিগুলোতে দেখা যায় কমলা পোশাক পরিহিত একজন মহিলা একটি ঘরে আগুন দিচ্ছে।

সাংবাদিকরা স্কুলের ঐ ‘আশ্রয়স্থানে’ ছবির মহিলাটিকে সনাক্ত করতে পারে। যে কিনা তখনো সেই একই পোশাক পরিহিত ছিলো।

অপর একজন ব্যক্তিকে সাংবাদিকরা সেখানে সনাক্ত করে ‘ইয়াহুলার’ নামে একজন হিন্দু ধর্মালম্বি হিসেবে।

ফেইসবুকে অনেকেই তার ছবি ব্যবহার করে প্রচার করছে সে বর্তমানে বাংলাদেশে রোহিঙ্গা শরণার্থী হিসেবে এসেছেন। তবে তার ছবিগুলো বাংলাদেশে নয়, বরং মিয়ানমার থেকেই তোলা।

ছবিগুলোতে অনেকটা জোর করেই যেন দুষ্কৃতিকারীদের টুপি ও মাথায় ‘হিজাব’ পরিয়ে বোঝানো হচ্ছে মুসলমান হিসেব।

এটি স্বচ্ছ যে স্থানীয়দের ব্যবহার করে মিয়ানমার সরকার এসব প্রোপাগান্ডাগুলো ব্যবহার করছে।

বিবিসির সাংবাদিক জনাথান মার্ক হেড তার ফেইসবুক প্রোফাইলে বিষয়টি তুলে ধরেন ভিডিওসহ।

https://www.facebook.com/jonathan.head.982/posts/10155518561975993

সম্পর্কিত অন্যান্য পোস্ট
বানোছবি
মিয়ানমারে রোহিঙ্গাদের উপর হামলা: কিছু ভুল ছবি ও প্রকৃত তথ্য
ধর্মীয় বিশ্বাস সংক্রান্ত
ছবিগুলো কি ভারতে গরুর মাংস বহনের জন্য মুসলিম যুবককে পিটিয়ে হত্যা করার ঘটনার?
অসত্য
ভিডিও
বানোছবি
সিসিটিভি ভিডিও: ভারতে গরুর মাংস বিক্রির অপরাধে কুপিয়ে হত্যা?
অসত্য
বিদেশ সংক্রান্ত
মার্কিন প্রেসিডেন্ট ট্রাম্প কি জুতা পড়ে কাবা ঘর পরিদর্শন করেছেন?
অসত্য
আমাদের কথা

শোচনীয় বিষয় এই যে একদিকে যেমন চলছে রোহিঙ্গাদের সমর্থনে বিভিন্ন বানোয়াট ছবি ও ভিডিওর প্রচার, অপরদিকে চলছে রোহিঙ্গা জনগোষ্ঠীদের বিরোধিতা করে এই ধরণের প্রোপ্যাগান্ডা। একদিকে যেমন ‘মুসলিম’ ভাই সেজে কিছু ব্যক্তি বৌদ্ধদের বিরুদ্ধে সাম্প্রদায়িক উসকানি দিচ্ছে, অপরদিকে বৌদ্ধ জনগোষ্ঠীর কেউ কেউ পাল্টা উসকানি দিচ্ছে বিষয়টি নিয়ে। রোহিঙ্গা বিপর্যয় আমাদের দেশের অভ্যন্তরীণ কোন সমস্যা নয় এবং এই বিষয়টি নিয়ে নিজেদের মধ্যেই সহিংস আচরণ খুবই দুঃখজনক। এসব সহিংসতার উস্কানি দিচ্ছে স্বার্থান্বেষী কিছু গোষ্ঠী। যাদের সচেতনভাবে প্রতিহত করা দরকার।

রোহিঙ্গা শরণার্থীদের মানবিক সাহায্য প্রদান করা আমাদের দায়িত্ব। কিন্তু এই বিষয়টি ব্যক্তিগত পর্যায় নিয়ে ‘আবেগতাড়িত’ আচরণ করা কারোর জন্যই কল্যাণকর কিছু বয়ে আনবে না।",0
1612,jachai.org,https://www.jachai.org/fact-checks/post-1612,fake-news,2017-09-11T22:47:58.000Z,নোবেল শান্তি পুরস্কারের জন্য শেখ হাসিনার নাম প্রস্তাব করা হয়েছে?,"সেপ্টেম্বর ১১ তারিখ রাতে “নোবেল শান্তি পুরস্কার: শেখ হাসিনার নাম প্রস্তাব” শিরোনামে সংবাদটি ঢাকা ইনসাইডার নামক ওয়েবসাইটে প্রকাশিত হওয়ার পর সংবাদটি ভাইরাল হয়ে যায়। এবং সংবাদটির উপর ভিত্তি করে আরও একাধিক অভিনন্দন পোস্ট তৈরি করে বিভিন্ন রাজনৈতিক নেতা, কর্মী ও সমর্থক। বলার অপেক্ষা রাখে না, যাচাই-বাছাই করা ছাড়া প্রচারিত এই সংবাদটি ভিত্তিহীন ও সম্পূর্ণ বানোয়াট।

সংবাদটিতে বলা হয়, অক্সফোর্ড, কলাম্বিয়া, হার্ভার্ড এবং অস্ট্রেলিয়া ন্যাশনাল ইউনিভার্সিটির বিভিন্ন অধ্যক্ষরা সাম্প্রতিক সময় রোহিঙ্গা বিষয়ে বাংলাদেশের অনন্য ভূমিকার জন্য প্রধানমন্ত্রী শেখ হাসিনাকে শান্তিতে নোবেল পুরস্কার দেওয়ার প্রস্তাব করেছেন। এছাড়া আরও বলা হয়, উল্লেখিত বিশ্ববিদ্যালয়ের এসব অধ্যক্ষরা ‘নোবেল শান্তিতে পুরস্কার মনোনয়নের ক্ষেত্রে প্রত্যক্ষ এবং পরোক্ষ ভাবে ভূমিকা রাখেন’।

রিপোর্টে উল্লেখ করা ৭ জন অধ্যক্ষের পরিচয়ের সত্যতা ‘প্রায়’ মিললেও এদের কেউই শেখ হাসিনা, রোহিঙ্গা কিংবা বাংলাদেশ বিষয়ক কোন মন্তব্য কখনো করেছেন কিনা এমন কোন প্রমাণ পাওয়া যায় নি। এছাড়াও এদের কেউই ‘নরওয়েজিয়ান নোবেল কমিটি’, যে কমিটি থেকে মূলত এই পুরস্কার দেওয়া হয়ে থাকে, সেটির সাথে সরাসরি সম্পর্কিত নয়।[1] নরওয়েজিয়ান নোবেল কমিটির কাছে ৮ ধরণের ক্যাটাগরির ব্যক্তি নোবেল পিস প্রাইজের জন্য মনোনয়ন দিতে পারে।[2] বিশ্ববিদ্যালয়ের অধ্যক্ষরাও অন্যতম। তবে উল্লেখিত ৮ জন ব্যক্তি, লিজ কারমাইকেল (অক্সফোর্ড), অ্যান্ড্রু গোসলার (অক্সফোর্ড), অলডো সিভিকো (কলাম্বিয়া), দীপালী মুখোপাধ্যায় (কলাম্বিয়া), জুডিথ ম্যাটলফ (কলাম্বিয়া), ডেভিড এন হেম্পটন (হার্ভার্ড), হেনরিক উরডাল (অস্ট্রেলিয়া ন্যাশনাল) – এরা কেউই কিমিটির সাথে বিশেষভাবে জড়িত বলে প্রমাণ পাওয়া যায় না।

প্রদত্ত তথ্যে এসব শিক্ষাবিদদের নাম ও সংশ্লিষ্ট ইউনিভার্সিটির নাম ‘প্রায়’ সঠিক থাকলেও উল্লেখিত বিভাগ বা ইন্সটিটিউটের নামগুলো ভুল দেওয়া হয়েছে। মূলত গুগলে “Peace and Conflict Studies”-এর সাথে এসব ভার্সিটির নাম জুড়ে দিয়ে সার্চ করে প্রাপ্ত প্রথম দুই রেজাল্টের মধ্য থেকেই এসব এসব ব্যক্তিদের নাম নির্বাচন করা হয়েছে। আর এই কারণে বানোয়ট রিপোর্টটির সৃষ্টিকারী এখানে হেনরিক উরডালের প্রতিষ্ঠানের নাম ভুল করে ফেলে। কেননা পেইজটিতে অষ্ট্রেলিয়ান ন্যাশনাল ইউনিভার্সিটি ও পিস অ্যান্ড রিসার্চ ইনস্টিটিউট -এর নাম পাশাপাশি ছিলো এবং প্রতিষ্ঠান দুইটি স্বতন্ত্র। হেনরিক উরডাল ‘Peace Research Institute Oslo’-তে কর্মরত। অষ্ট্রেলিয়ান ন্যাশনাল ইউনিভার্সিটিতে নয়।

গত কিছুদিন যাবত শেখ হাসিনার পক্ষে দেশের বিভিন্ন রাজনৈতিক ব্যক্তিত্বের ‘নোবেল পুরস্কার’-এর দাবীকে কেন্দ্র করেই এই বানোয়াট রিপোর্টটি করা হয়ে থাকতে পারে। খবরটি ফেইসবুকে ভাইরাল হওয়ার পরে অন্যান্য নিউজ পোর্টালগুলো হুবহু কপি করে প্রকাশ করে।

সম্পর্কিত অন্যান্য পোস্ট
রাজনীতি
নোবেল শান্তি পুরস্কারের জন্য সংক্ষিপ্ত তালিকায় শেখ হাসিনা?
অসত্য
বানোছবি
ছবি গুজব: মিয়ানমারের মংদুতে নিজ ঘরে আগুন দিচ্ছে ‘রোহিঙ্গা বাঙ্গালিরা’?
অসত্য
বানোয়াট খবর
শেখ হাসিনা বিশ্বের দ্বিতীয় সেরা প্রধানমন্ত্রী নির্বাচিত?
অসত্য
বানোয়াট খবর
শেখ হাসিনা বিশ্বের সবচেয়ে নিকৃষ্ট প্রধানমন্ত্রী নির্বাচিত?
আমাদের কথা

দেশে রোহিঙ্গা বিষয়ে সৃষ্ট সংকটে এমন বানোয়াট খবর প্রকাশ কোনভাবেই প্রত্যাশিত নয়। বিশেষত খুবই সতর্কতার সাথে এরুপ প্রায় বিশ্বাসযোগ্য করে রিপোর্ট তৈরি করা হতাশাজনক। এসব বানোয়াট খবরের ফলে কিছু মানুষ বিভ্রান্ত হয় এবং সেই বিভ্রান্তিগুলোকে কাজে লাগানোর সুযোগ করে নেয় দুর্বৃত্তরা। আমাদের সকলেরই তথ্য সম্প্রচারে আরও দায়িত্বশীল আচরণ ও সতর্কতা গ্রহণ করা প্রয়োজন।",0
1584,jachai.org,https://www.jachai.org/fact-checks/post-1584,foreign-issue,2017-09-10T17:52:52.000Z,রোহিঙ্গাদের জন্য ৫০০ মিলিয়ন ডলার অনুদান দিয়েছেন সৌদি বাদশাহ সালমান আজিজ?,"সেপ্টেম্বর ৬ তারিখের দিকে এমন দাবী সম্বলিত বার্তাটি ফেইসবুকে ভাইরাল হয়। ইউটিউবেও খবর আকারে একাধিক ভিডিও প্রকাশ করা হয়েছে এই মর্মে। সেখানে বলা হয়, সৌদি বাদশাহ সালমান আজিজ রোহিঙ্গাদের সাহাযার্থ্যে প্রায় ৫০০ মিলিয়ন মার্কিন ডলার অনুদান দিয়েছে। এমন একটি আলোচিত বিষয়ে এত বড় অনুদানের কথা আন্তর্জাতিক গণমাধ্যমে উঠে আসার কথা থাকলেও, এই দাবীর সত্যতা কোথাও খুঁজে পাওয়া যায় নি। এমনকি সৌদি মিডিয়াগুলোও এমন কিছু প্রকাশ করে নি।

অনুদানের প্রমাণস্বরূপ ‘Assembly of Rohingya Associations, Bangladesh’ নামক একটি সংস্থার আরবিতে লেখা একটি নথীর কপি সংযুক্ত করা হয়। যদিও আরবি নথীটিতে মূলত রোহিঙ্গাদের উপর সাম্প্রতিক নির্যাতনের ক্ষয়ক্ষতির একটি বিবরণ দেওয়া আছে মাত্র। কিন্তু কোনরূপ অনুদানের কথা উল্লেখ নেই।

এছাড়াও ঐ বার্তার সাথে কোথাও কোথাও ‘আরাকান টিভির’ উদ্ধৃতি দিয়ে বলা হয়, “৫ লক্ষ রোহিঙ্গাকে সৌদি আশ্রয় ও কর্মের সুযোগ দিয়েছে” কিন্তু আন্তর্জাতিক এজেন্সিগুলোর পরিসংখ্যান অনুযায়ী সৌদিতে বর্তমানে ২ লাখ রোহিঙ্গা বসবাস করছে।[1] সৌদি কর্তৃপক্ষ এক বিবৃতিতে সংখ্যাটি ৩ লাখ দাবী করে [2]। তাই সৌদি আরবে ৫ লাখ রোহিঙ্গা থাকার দাবীটিও ভিত্তিহীন।

সম্পর্কিত অন্যান্য পোস্ট
বানোছবি
ছবি গুজব: মিয়ানমারের মংদুতে নিজ ঘরে আগুন দিচ্ছে ‘রোহিঙ্গা বাঙ্গালিরা’?
অসত্য
ধর্মীয় বিশ্বাস সংক্রান্ত
ইসলাম বিরোধী চলচ্চিত্র ‘ইনোসেন্স অব মুসলিমস’ কি নতুন করে প্রকাশ করা হয়েছে?
অসত্য
ধর্মীয় বিশ্বাস সংক্রান্ত
ছবিগুলো কি ভারতে গরুর মাংস বহনের জন্য মুসলিম যুবককে পিটিয়ে হত্যা করার ঘটনার?
অসত্য
ভিডিও
বিদেশ সংক্রান্ত
মিয়ানমার আক্রমণের উদ্দেশে কি নৌবহর পাঠাচ্ছে তুরস্ক?
অসত্য",0
1524,jachai.org,https://www.jachai.org/fact-checks/post-1524,foreign-issue,2017-09-07T09:40:31.000Z,মিয়ানমার আক্রমণের উদ্দেশে কি নৌবহর পাঠাচ্ছে তুরস্ক?,"রোহিঙ্গা প্রসঙ্গে একাধিকবার সোশ্যাল মিডিয়ার বিভিন্ন ‘গুজব’ পেইজ থেকে তুরস্কের সামরিক আক্রমণের বিভিন্ন রকম দাবী উঠে এসেছে। সেটিরই ধারাবাহিকতায় Dr. Jobaida Rahman নামক একটি ফেইসবুক পেইজ থেকে তুরস্ক থেকে ৭টি নৌবহর আসার খবরটি ভাইরাল হয়। এমন কোন খবরের প্রমাণ প্রতিষ্ঠিত কোন সংবাদ মাধ্যমে পাওয়া যায় নি। ব্যবহৃত নৌবহরটির ছবিটি ২০০৬ সালে NATO Response Force (NRF)-প্রশিক্ষণের সময় তোলা।

Dr. Jobaida Rahman নামক পেইজটি মূলত ‘বাংলাদেশ জাতীয়তাবাদী দল’ (বিএনপি)-কে ট্রল করে পরিচালিত একটি পেইজ, যেখানে দলটির সিনিয়র ভাইস চেয়ারম্যান তারেক রহমানের স্ত্রী জোবায়েদা রহমানের নাম ব্যবহার করা হচ্ছে, বিভিন্নভাবে দলটিকে নিয়ে মজা করার উদ্দেশে। পেইজটির ফলোয়ার সংখ্যা প্রায় ৪৩ হাজার এবং অনেকেই এটিকে বিএনপি পন্থী পেইজ হিসেবে বিশ্বাস করলেও পেইজটির পোস্ট থেকে এটি স্পষ্ট যে এটি ব্যঙ্গরসাত্মকভাবে পরিচালিত করা হচ্ছে।

সম্পর্কিত অন্যান্য পোস্ট
বানোছবি
মিয়ানমারে রোহিঙ্গাদের উপর হামলা: কিছু ভুল ছবি ও প্রকৃত তথ্য
উক্তিটি কি করেছেন?
এরদোয়ান: ‘জাতিসংঘ ব্যর্থ হলে আমাদের সেনাবাহিনী প্রবেশ করবে মিয়ানমারে’?
অসত্য
বানোছবি
ছবি গুজব: মিয়ানমারের মংদুতে নিজ ঘরে আগুন দিচ্ছে ‘রোহিঙ্গা বাঙ্গালিরা’?
অসত্য
বিদেশ সংক্রান্ত
৫৭টি মুসলিম দেশকে নিয়ে ‘ইসলামি সেনাবাহিনী’ গঠন করার সিদ্ধান্ত নিয়েছে এরদোগান?
অসত্য",0
1505,jachai.org,https://www.jachai.org/fact-checks/post-1505,quote-check,2017-09-06T07:02:43.000Z,এরদোয়ান: ‘জাতিসংঘ ব্যর্থ হলে আমাদের সেনাবাহিনী প্রবেশ করবে মিয়ানমারে’?,"তুরস্কের প্রেসিডেন্ট রিসেপ তায়িপ এরদোয়ান এর ছবি ও নাম ব্যবহার করে কিছু ফেইসবুক পেইজ ও তথাকথিত নিউজ পোর্টাল প্রায় সময়ই মুসলমানদের সাথে সংশ্লিষ্ট বিভিন্ন প্রসঙ্গে পোস্ট প্রচার করে থাকে। এসব পোস্টের অনেকগুলোতেই বিভিন্ন উদ্ধত ও বিপ্লবী বক্তব্য উল্লেখ করা হয়, যেসব মূলত ভিত্তিহীন ও অপ্রমাণিত। এরই ধারাবাহিকতায় রোহিঙ্গা জনগোষ্ঠীর উপর চলমান বিপর্যয়ে নানান সময় তুরস্ক বা এরদোয়ানের ‘সামরিক’ হস্তক্ষেপের দাবী ও হুশিয়ারি প্রচার করে থেকে এসব মিডিয়াগুলো।

বলার অপেক্ষা রাখে না, জাতিসংঘ ব্যর্থ হলে তুরস্ক সেনাবাহিনী পাঠানোর হুশিয়ারি দেওয়ার দাবীটিও ভিত্তিহীন। তুরস্ক থেকে এমন হুমকি দেওয়া হয়ে থাকলে তা প্রধান শিরোনাম হয়ে যাওয়ার কথা থাকলেও, এমন কোন হুমকি প্রদানের ভিত্তি কোথাও খুঁজে পাওয়া যায় নি। ইতিপূর্বে তিব্বত-চিনের দ্বন্দ্বের বিভিন্ন ভুল ছবি সংযুক্ত করে তুরস্কে ‘বৌদ্ধদের গ্রেফতার করছে এরদোয়ান’ এমন মিথ্যা দাবীও করা হয়েছিল।

কোন এক অজানা কারণে এসব মিডিয়াগুলো সংঘবদ্ধভাবে এরদোয়ানকে ‘মুসলিম জাহানের সুলতান’ কিংবা রক্ষক হিসেবে প্রতীয়মান করার চেষ্টা চালিয়ে যাচ্ছে। ইউটিউবে গুজবের অন্যতম প্রধান উৎস SKTV নামক আরেকটি চ্যানেল দাবী করে যে ইরানের সাথে সঙ্ঘবদ্ধ হয়ে রোহিঙ্গা বিপর্যয়ের সমাধান করার ব্যাপারে তুরস্ক কথা বলছে। এছাড়াও বিভ্রান্তিকর শিরোনাম ও ছবি দিয়ে এই ধরণের ইউটিউব চ্যানেলগুলো ‘যুদ্ধের জন্য বাংলাদেশ প্রস্তুতি নিচ্ছে’ এমন সংবাদও প্রচার করছে।

তুরস্কের প্রেসিডেন্ট এরদোয়ান বিশ্বের বিভিন্ন রাষ্ট্র প্রধানদের সাথে ঈদের শুভেচ্ছা বিনিময়ের সময় মিয়ানমারে চলমান গণহত্যার ব্যাপারে উদ্বেগ জানিয়েছেন এবং এই বিপর্যয় বন্ধে সবার যথাযথ ভূমিকা রাখার আহ্বান জানিয়েছে – এটি তুরস্ক মিডিয়াগুলো থেকে জানা যায়।[1] রোহিঙ্গা উদ্বাস্তুদের সহায়তা প্রদানের আশ্বাসও তুরস্ক দিয়েছে বলে বিভিন্ন নির্ভরযোগ্য মাধ্যম থেকে জানা যায়।[2] এছাড়াও এরদোয়ান মিয়ানমারের নেতা আন সান সু কি-এর সাথে এই বিষয় ফোনালাপ করেছেন বলেও খবর পাওয়া যায়।[3] কিন্তু এসব সামরিক হস্তক্ষেপের হুমকি দেওয়ার দাবী সম্পূর্ণ বানোয়াট। যা বিভিন্ন ‘যুদ্ধ ও দাঙ্গাবাজ’ কুচক্রের কল্পনাপ্রসূত।

সম্পর্কিত অন্যান্য পোস্ট
বিদেশ সংক্রান্ত
মিয়ানমার আক্রমণের উদ্দেশে কি নৌবহর পাঠাচ্ছে তুরস্ক?
অসত্য
বানোছবি
মিয়ানমারে রোহিঙ্গাদের উপর হামলা: কিছু ভুল ছবি ও প্রকৃত তথ্য
বানোছবি
ছবি গুজব: মিয়ানমারের মংদুতে নিজ ঘরে আগুন দিচ্ছে ‘রোহিঙ্গা বাঙ্গালিরা’?
অসত্য
বিদেশ সংক্রান্ত
৫৭টি মুসলিম দেশকে নিয়ে ‘ইসলামি সেনাবাহিনী’ গঠন করার সিদ্ধান্ত নিয়েছে এরদোগান?
অসত্য",0
1482,jachai.org,https://www.jachai.org/fact-checks/post-1482,nature-apocalypse,2017-08-27T17:41:11.000Z,ভয়াবহ বিপদজনক মহাজাগতিক রশ্মি কি পৃথিবীর খুব কাছ দিয়ে অতিক্রম করবে?,"ভাইরাল এই চেইন ম্যাসেজটি ঠিক কোন সালের কত তারিখে উৎপত্তি হয়েছে তা সঠিকভাবে জানা যায়নি। তবে অনুসন্ধানের পর প্রমাণ পাওয়া যায় যে “ভয়াবহ বিপদজনক মহাজাগতিক রশ্মি পৃথিবী অতিক্রম করার” সংবাদটি অন্তত ২০০৮ সাল থেকে চলে আসছে। বার্তাটিতে রাত ১২:৩০ থেকে ৩:৩০ পর্যন্ত মোবাইল ফোন বন্ধ রাখতে বলা হয়। কেননা বিশেষ এই মহাজাগতিক রশ্মি (Cosmic ray) পৃথিবী অতিক্রম করার ফলে এসব ডিভাইসগুলো শারীরিক ক্ষতি করতে পারে।

যেসব কারণে এই দাবীটি ভিত্তিহীন, বিভ্রান্তিকর ও বানোয়াট তা হলো―

ভুল # ১: দিনের উল্লেখ

বার্তাটিতে নির্দিষ্ট দিন উল্লেখ না করে বলা হচ্ছে Tonight অর্থ্যাৎ, ‘আজ রাত’। ২০০৮ সাল থেকে বর্তমান সময় পর্যন্ত কোন রাতেই এমনটি ঘটেছে বলে জানা যায় নি। অথচ আজ অবধি প্রায় প্রতিদিনই ম্যাসেজটি বিভিন্ন ভাবে বিভিন্ন মাধ্যমে আদানপ্রদান করা হচ্ছে। তাই ‘আজ রাতের’ কার্যত কোন অর্থ নেই।

ভুল # ২: সময়ের উল্লেখ

বার্তাটিতে সময়ের উল্লেখ করা আছে ১২:৩০ থেকে ৩:৩০। অথচ ম্যাসেজটি পাঠানো হচ্ছে পৃথিবীর অনেক দেশের মানুষের কাছেই। এবার একটা যৌক্তিক প্রশ্নে আসি। ধরুন আমাদের বাংলাদেশের সময়ের পরিমাপ হচ্ছে UTC+6 ঘণ্টা। আবার আমাদের কিছুটা পাশের দেশ মালয়েশিয়ার সময়ের পরিমাপ হচ্ছে UTC+8 ঘণ্টা। ওদিকে আবার খোদ অ্যামেরিকাতেই টাইমজোন আছে মোট ৯ টা। তাই রাত ১২টা মানে কোন দেশের রাত ১২টা সেটি এখানে স্পষ্ট নয়। সুতরাং, এই সময়েরও কোন ভিত্তি নেই।

ভুল # ৩: সিঙ্গাপুর টিভির বরাত

এখানে শুধু বলা হচ্ছে সংবাদটি সিঙ্গাপুর টিভি সম্প্রচার করা হয়েছে। কিন্তু সিঙ্গাপুর টেলিভিশন কর্তৃপক্ষ এই সংবাদটি কোথা থেকে পেয়েছে তার কোন সূত্র উল্লেখ করা হয়নি। এছাড়াও সিঙ্গাপুর টিভি নামক কোন চ্যানেলের অস্তিত্বই খুঁজে পাওয়া যায় না, প্রচারিত রিপোর্টটি খুঁজে পাওয়া তো দূরের কথা।

ভুল # ৪: তথ্যের উৎস

ম্যাসেজে বলা হচ্ছে যে সংবাদটি বিশ্বাস না হলে গুগল এবং নাসা, বিবিসি নিউজে খোঁজ করে দেখতে। প্রথমত, গুগল কোন সংবাদ মাধ্যম নয়, এটি কেবল একটি সার্চ ইঞ্জিন যা অন্য ওয়েবসাইটগুলোতে প্রকাশিত তথ্য খুঁজতে সহায়তা করে। এখানে গুগল সার্চের মাধ্যমে যে তথ্যগুলো পাওয়া যায় তা বিশ্বাসযোগ্য ভাবার কারণ নেই। এছাড়াও নাসা অথবা বিবিসিতেও এমন কোন সংবাদ প্রচার করা হয় নি কখনো।

মহাজাগতিক রশ্মি – কি এবং ঠিক কতটুকু ক্ষতিকর?

সুপারনোভা, অর্থাৎ তারকারাজি অথবা গ্রহ-উপগ্রহের মাঝে বিস্ফোরণের কারণে মহাজাগতিক রশ্মি (Cosmic ray) সৃষ্টি হয় এবং তা সমগ্র মহাজগতে ছড়িয়ে পড়ে। স্বাভাবিকভাবেই সেটি আমাদের পৃথিবীর দিকেও ধাবিত হয়। কিন্তু পৃথিবীর বায়ুমণ্ডল এবং ম্যাগনেটিক ফিল্ডের সাথে সংঘর্ষে এটি দুর্বল হয়ে অপেক্ষাকৃত কম শক্তিশালী “সেকেন্ডারি পার্টিকেল” এ রূপান্তরিত হয়, যা কখনো কখনো আংশিকভাবে পৃথিবীর অভ্যন্তরে প্রবেশ করে থাকে।[1]

এসব মহাজাগতিক রশ্মি প্রতিনিয়তই আমাদের শরীরের মধ্যে দিয়ে প্রবাহিত হয় যার সুনির্দিষ্ট ক্ষতিকর প্রভাব আজও পর্যন্ত সনাক্ত করা যায় নি।[2] তবে ধারণা করা হয় যে এসব রশ্মির রেডিয়েশন আমাদের শরীরের মধ্য দিয়ে প্রবাহিত হবার ফলে আমাদের খুব সূক্ষ্মভাবে জেনেটিক মিউটেশন ঘটছে। যেটির প্রভাব হয়তো কয়েকশ বছর পরে আমাদের মধ্যে দেখা যেতে পারে।[3] তবে এই মহাজাগতিক রশ্মির ক্ষতিকর প্রভাব ইলেকট্রনিক কোন ডিভাইসের উপর পড়ে এমন সত্যতা পাওয়া যায়নি।

বরং “মহাজাগতিক রশ্মি আমাদের কোন ক্ষতি করে কিনা” – সেটা গুগলে খোজ করা হলে যতগুলো ফলাফল আসে তার মধ্যে অন্তত অধিকাংশই দাবী করে যে মহাজাগতিক রশ্মি আমাদের ক্ষতি করবে, বা আমাদের ফোনের মাধ্যমে ক্ষতি করতে পারে – এই দাবীগুলো সম্পূর্ণ মিথ্যা এবং ভিত্তিহীন।",0
1444,jachai.org,https://www.jachai.org/fact-checks/post-1444,food-hoax,2017-08-13T11:32:57.000Z,খাবার হোটেলে অজগরের মাংস বিক্রির সময় কি দুইজনকে আটক করা হয়েছে?,"চট্টগ্রামে অজগর সাপের চামড়া ছাড়ানোর সময় দুজনকে আটক করা হয়। আটক দুইজনকে বিপন্ন প্রাণী হত্যার দায়ে বন্যপ্রাণী সংরক্ষণ আইন-২০০৪ এর ৫ ও ১১ ধারা অনুসারে ছয় মাস করে কারাদণ্ড দিয়েছেন চট্টগ্রাম জেলা নির্বাহী ম্যাজিস্ট্রেট।

ঘটনাটি ঘটে আগস্ট ১০ তারিখ বৃহস্পতিবার সন্ধ্যায় রিয়াজুদ্দিন বাজারের নূপুর মার্কেট এলাকায়। দণ্ডিত ব্যক্তিদ্বয় স্থানীয় পাখির দোকানের কর্মী বলে জানা যায়। স্থানীয়দের মাধ্যমে খবর পেয়ে জেলা প্রশাসনের নির্বাহী ম্যাজিস্ট্রেট দোকানটির পিছনে একটি অজগর সাপের চামড়া প্রায় অর্ধেক ছড়ানো অবস্থায় দোষীদের পায়। এছাড়াও সেখান থেকে অপর আরেকটি মৃত অজগর সাপ উদ্ধার করা হয়।

নির্বাহী ম্যাজিস্ট্রেট বলেন, ‘বিকালে চট্টগ্রাম রেল স্টেশন এলাকায় মাঝারি আকারের একটি অজগরকে অপরাধী দুজন পিটিয়ে মারে।’ তিনি আরো বলেন, ‘গ্রেপ্তারকৃতরা বলেছে, ওই সাপের চামড়া তারা পশুর চামড়া এবং হাড়গোড় দিয়ে তাবিজ ও ওষুধ তৈরি করে এমন একটি দোকানে বিক্রি করতে চেয়েছিল।’

তবে স্থানীয়দের কেউ কেউ মৃত অজগরের মাংস খাবার হোটেলে বিক্রি করা হতো এমন দাবি তুলে। যেটির সত্যতা পাওয়া যায় নি। এছাড়াও সোশ্যাল মিডিয়ায় অনেকে খাবার হোটেলে বিক্রয় করার সাপের মাংস উদ্ধার হওয়ার যে খবরটি প্রচার করছে সেটি সম্পূর্ণ বানোয়াট।

সম্পর্কিত অন্যান্য পোস্ট
খাদ্য সংক্রান্ত
রাজধানীতে কি গরু-খাসির নামে ‘কুকুরের মাংসের’ বিরিয়ানি বিক্রি হচ্ছে?
অপ্রমাণিত
খাদ্য সংক্রান্ত
ভারতে কি ‘এইচআইভি’ আক্রান্ত রক্ত মেশানো পেপসি পাওয়া যাচ্ছে?
অসত্য
খাদ্য সংক্রান্ত
উপাদানে লেখা E471 বা E476 কোড সম্বলিত সকল খাদ্যদ্রব্য কি ‘হারাম’?
অসত্য
খাদ্য সংক্রান্ত
ক্যাডবেরি চকলেটে ‘এইচআইভি’ মেশানো হয়েছে?
অসত্য",0
1434,jachai.org,https://www.jachai.org/fact-checks/post-1434,religious,2017-08-13T08:27:45.000Z,ছবিগুলো কি ভারতে হজ্জ যাত্রীদের উপর নির্যাতনের চিত্র?,"জনৈক মইনুল ইসলাম নামক একজন ফেইসবুক ইউজার ছবিগুলো ফেইসবুকে প্রকাশ করে এবং ছবিগুলোর বিবরণে উল্লেখ করে যে এগুলো ভারতে ‘হজ্জ যাত্রীদের’ উপর নির্যাতনের ছবি। আগস্ট ৯ তারিখে পোস্টটি প্রকাশিত হওয়ার পর এখন পর্যন্ত পোস্টটি শেয়ার হয়েছে ৪৮ হাজারের অধিক বার। ছবিগুলো হজযাত্রীদের উপর নির্যাতন সংক্রান্ত নয়।

ছবিগুলো ভারতের বিহার প্রদেশের পাটনা শহরে ‘ওয়াকফকৃত’ সম্পত্তি সংক্রান্ত বিভেদে শিয়া মুসলিম ও পুলিশের মাঝে সংগঠিত সহিংস ঘটনার।

বিহার সরকার ওয়াকফকৃত সম্পত্তির সুব্যবস্থাপনার উদ্দেশে ২০১১ সালে ‘বিহার স্ট্যাট শিয়া ওয়াকফ বোর্ড’ গঠন করে। দীর্ঘদিন ধরে বোর্ডটি স্থানীয় শিয়া ইমাম সাইয়েদ মোহাম্মাদ কাজিম শাবিব ও তার অনুসারীদের দ্বারা সমালোচিত হয়ে আসছে। তাদের দাবী অনুসারে এই বোর্ডটি নানান আর্থিক দুর্নীতিতে লিপ্ত এবং বোর্ডের কর্মকর্তারা ও কিছু স্থানীয় প্রভাবশালী ব্যক্তিবর্গ বোর্ডের অর্থ-সম্পদ আত্মসাৎ করে চলছে।[1][2]

জুলাই ২১ তারিখে কাজিম শাবিবের পূর্ব ঘোষণা অনুযায়ী, তার অনুসারীরা মুজাফফরপুরে ‘তাকি খান ওয়াকফ বোর্ডের’ বিভিন্ন ‘বেদখল’ সম্পত্তি তালা লাগানোর চেষ্টা করলে পুলিশ তাদের উপর আক্রমণ করে। এই ঘটনায় দুইজন পুলিশ ও কাজিম শাবিবসহ অনেকেই আহত হয়। এছাড়াও কাজিম শাবিবের বিরুদ্ধে রাষ্ট্রদ্রোহিতার মামলাসহ প্রায় ১৪টি মামলা দায় করা হয়।[3][4]

সম্পর্কিত অন্যান্য পোস্ট
বিদেশ সংক্রান্ত
মার্কিন প্রেসিডেন্ট ট্রাম্প কি জুতা পড়ে কাবা ঘর পরিদর্শন করেছেন?
অসত্য
ধর্মীয় বিশ্বাস সংক্রান্ত
ছবিগুলো কি ভারতে গরুর মাংস বহনের জন্য মুসলিম যুবককে পিটিয়ে হত্যা করার ঘটনার?
অসত্য
ভিডিও
ধর্মীয় বিশ্বাস সংক্রান্ত
ইসলাম বিরোধী চলচ্চিত্র ‘ইনোসেন্স অব মুসলিমস’ কি নতুন করে প্রকাশ করা হয়েছে?
অসত্য
ধর্মীয় বিশ্বাস সংক্রান্ত
ইউনেস্কো কি ইসলামকে সবচেয়ে শান্তিপূর্ন ধর্ম হিসেবে ঘোষনা দিয়েছে?",0
1413,jachai.org,https://www.jachai.org/fact-checks/post-1413,health,2017-07-31T08:20:14.000Z,শুধুমাত্র ‘ভেজাল’ সরিষা তেল আগুনে উত্তপ্ত করলেই কি বর্ণহীন হয়ে যায়?,"২০১৬ সালের সেপ্টেম্বরে এই গুজবটি এক দফায় ভাইরাল হলেও এই বছরের জুন মাসে এটি আবার আলোচনায় ফিরে আসে। একাধিক ব্যক্তি তাদের প্রকাশিত ভিডিওগুলোতে দেখায় যে প্রাণ ও রাঁধুনি সহ বিভিন্ন ব্র্যান্ডের সরিষা তেল আগুনে উত্তপ্ত করা হলে তা বর্ণহীন হয়ে পড়ছে। তাদের দাবী অনুসারে এই বর্ণহীন হয়ে পড়াটা ক্যামিকেল যুক্ত ভেজাল সরিষা তেলেরই বৈশিষ্ট্য।

এই ভিডিওগুলোতে দেখানো ভেজাল সরিষা তেল সনাক্তকরণ পদ্ধতিটি গবেষকদের দ্বারা স্বীকৃত বা বহুল ব্যবহৃত পদ্ধতি নয়। এমনকি দাবীকৃত ভেজাল সনাক্তকরণ এই পদ্ধতিটি পৃথিবীর অন্য কোথাও ব্যবহৃত হয় বলে প্রমাণ পাওয়া যায় না।

আগুনে নির্দিষ্ট তাপমাত্রায় উত্তপ্ত করা হলে তা বর্ণহীন হয়ে পড়ার ঘটনাটি যেকোনো সরিষা তেলেরই স্বাভাবিক বৈশিষ্ট্য। নিজস্ব বৈশিষ্ট্য বজায় রেখে, যে কোন তেলের নির্দিষ্ট তাপমাত্রা সহ্য করার ক্ষমতার মাত্রাকে ‘স্মোক পয়েন্ট’ (smoke point) বলে।[1] এই মাত্রার উপরে তেল উত্তপ্ত করা হলে সেটি তার নিজস্ব বৈশিষ্ট্য আর ধরে রাখতে পারে না এবং এর ফলে তা ধুঁয়ায় পরিণত হয়। সরিষা তেলের ক্ষেত্রে এই মাত্রাটি ২৫o ডিগ্রি সেলসিয়াস। অর্থাৎ, এর চেয়ে বেশি তাপমাত্রায় উত্তপ্ত করা হলে যে কোন সরিষার তেলেরই স্বাভাবিকভাবে রাসায়নিক গঠন পরিবর্তিত হবে। যার ফলে সরিষা তেলের গন্ধ, স্বাদ ও বর্ণেও পরিবর্তন পরিলক্ষিত হবে। তেল দিয়ে দৈনন্দিন রান্নার সময় এই কারণে ব্যবহার ভেদে তাপমাত্রা ১২০-১৮০ ডিগ্রি সেলসিয়াসের মধ্যে রাখা উচিত।

এই ভিডিওগুলোতে দেখানো পদ্ধতিটিতে কেবল প্রাণ বা রাঁধুনি না, বরং যে কোন ভোজ্য সরিষার তেল উত্তপ্ত করা হলে সেটির ক্ষেত্রেও একই ফলাফল পরিলক্ষিত হবে।

এবিসি রেডিওতে প্রচারিত ভৌতিক ঘটনা ভিত্তিক অনুষ্ঠান ‘ডর’-এর উপস্থাপক, রাদবি রেজা জুন মাসে ফেইসবুকে ‘নকল সরিষার তেল’ সনাক্তকরণের এই তথাকথিত পদ্ধতিটি ব্যবহার করে রাঁধুনি সরিষার তেলের একটি ভিডিও প্রকাশ করলে তা এই বছর নতুন করে গুজবটিকে উদ্দীপ্ত করে। পরবর্তীতে একাধিক ব্যক্তিবর্গ দ্বারা সমালোচিত হলে এবং অন্যান্য ব্র্যান্ডের সরিষার তেল একই পদ্ধতিতে পরীক্ষা করে ভুল প্রমাণিত হলে, তিনি ভিডিওটি মুছে ফেলেন এবং ভুল স্বীকার করে অপর একটি ভিডিও প্রকাশ করেন।

সম্পর্কিত অন্যান্য পোস্ট
স্বাস্থ্য ও চিকিৎসা
বাজারে কি ‘নকল’ বা ‘প্লাস্টিক’ ডিম পাওয়া যাচ্ছে?
অপ্রমাণিত
স্বাস্থ্য ও চিকিৎসা
কিছু প্যারাসিটামলে কি ‘ম্যাচাপু’ ভাইরাস পাওয়া যাচ্ছে?
অসত্য
খাদ্য সংক্রান্ত
ভারতে কি ‘এইচআইভি’ আক্রান্ত রক্ত মেশানো পেপসি পাওয়া যাচ্ছে?
অসত্য
স্বাস্থ্য ও চিকিৎসা
আয়রন ট্যাবলেটে থাকা ‘চুম্বক দ্বারা আকৃষ্ট’ হওয়া লোহা কি ক্ষতিকর?
অসত্য",0
1350,jachai.org,https://www.jachai.org/fact-checks/post-1350,health,2017-07-26T11:04:17.000Z,‘নাপা’ ও ‘এইস’ ঔষধ কি নিষিদ্ধ করা হয়েছে?,"ঔষধের বিরূপ পার্শ্বপ্রতিক্রিয়ার কারণে ২০১৫ সালে প্যারাসিটামল, পায়োগ্লিটাজন ও রসিগ্লিটাজন জাতীয় কয়েকটি ঔষধের নিবন্ধন বাতিল করে বাংলাদেশ ঔষধ প্রশাসন অধিদপ্তর (ডিজিডিএ)। ১৩ আগস্ট, ২০১৫ তারিখে ঔষধ নিয়ন্ত্রণ কমিটির ২৪৪ তম সভায় বেক্সিমকো ফার্মার ‘নাপা সফট’ ট্যাবলেট, স্কয়ার ফার্মাসিউটিক্যালসের ‘এইস সফট’ ট্যাবলেট সহ বিভিন্ন কোম্পানির উৎপাদিত ৫১টি ঔষধ নিষিদ্ধ ঘোষণা করে অধিদপ্তরটি।

ব্যথা, জ্বালা-পোড়া ও জ্বরের প্রতিষেধক হিসেবে বাজারে বহুল প্রচলিত সাধারণ ‘নাপা (প্যারাসিটামল ৫০০ মিলিগ্রাম)’ ও ‘এইস (প্যারাসিটামল ৫০০ মিলিগ্রাম)’ ঔষধগুলো এই নিষেধাজ্ঞার অন্তর্ভুক্ত নয়। ‘প্যারাসিটামল ৫০০ মিলিগ্রাম’ ও ‘ডিএল মেথিওনিন ১০০ মিলিগ্রাম’ কম্বিনেশনে উৎপাদিত ‘নাপা সফট’ বা ‘এইস সফট’ জাতীয় ঔষধের নিবন্ধন বাতিল করা হয়েছে এই সিদ্ধান্তের মাধ্যমে।

২০১৫ সালে এই নিষেধাজ্ঞার পর থেকে শুরু করে বিভিন্ন জাতীয় পত্রিকা, নিউজ পোর্টাল ও বেনামী ওয়েবসাইটে ভুল শিরোনামে এই সংবাদটি প্রচার করা হয়। যাতে বলা হয়, নাপা ও এইস বহুল সেবনীয় এই ঔষধগুলোর নিবন্ধন বাতিল করা হয়েছে। দৈনিক যুগান্তর এর মত স্বনামধন্য পত্রিকায়ও রিপোর্টটি ভুল শিরোনামে প্রকাশ করা হয়। এরপর সময় সময় বিভিন্ন নিউজ পোর্টাল ২০১৫ সালের এই খবরটি কপি-পেস্ট করে প্রচার করে। যারই ধারাবাহিকতায় ঘটনাটির প্রায় ২ বছর পর ‘একুশের বাংলাদেশ’ নামক একটি পোর্টাল জুলাই ২৫, ২০১৭ তারিখে, যখন সারা দেশে চিকুনঙ্গুনিয়া ও ভাইরাল জ্বরের প্রকট হওয়ায় এই ঔষধগুলোর চাহিদাও ব্যাপক, তখন খবরটি প্রকাশ করলে তা আবার ভাইরাল হয়ে যায়। উল্লেখ্য, পোর্টালটির ফেইসবুক ফলোয়ার সংখ্যা ২২ লক্ষাধিক এবং পেইজটি ভেরিফাইড।

‘নাপা সফট’ ও ‘এইস সফট’ বাতিল করার কারণ

অধিদপ্তরের তথ্য অনুযায়ী, যেহেতু আন্তর্জাতিকভাবে প্যারাসিটামলের এই বিশেষ কম্বিনেশনের ওষুধগুলো ক্ষতিকর হিসেবে চিহ্নিত করে বাতিল করা হয়েছে, তাই বাংলাদেশেও ওষুধগুলো বাতিল করা হয়।

যেসব কারণে প্যারাসিটামল এর সাথে মেথিওনিনের এই বিশেষ ফর্ম বাতিল করা হয়―

এই ঔষধের মূল উদ্ভাবক ব্রিটিশ একটি কোম্পানি বিভিন্ন জটিল পার্শ্বপ্রতিক্রিয়ার কারণে এই কম্বিনেশন পদটিতে ইতিমধ্যে আন্তর্জাতিক বাজার থেকে প্রত্যাহার করে নিয়েছে।
মেথিওনিনের উপস্থিতির কারণে ঔষধটি সেবনে পার্শ্বপ্রতিক্রিয়া হিসেবে হৃদরোগ, ক্যান্সার, হেপটিক এসেফালোপ্যাথি, ব্রেন ড্যামেজ, এসিডোসিসের ঝুঁকি তৈরি হয়।
১২ বছরের নিচের কোনো শিশুর জন্য মেথিওনিন সুপারিশকৃত না থাকায় এটি অবাধে ব্যবহার ঝুঁকিপূর্ণ।
এ পদটি আন্তর্জাতিকভাবে স্বীকৃত যুক্তরাষ্ট্রের খাদ্য ও ওষুধ প্রশাসন (এফডিএ) এবং ওষুধ ও স্বাস্থ্যসেবা পণ্য নিয়ন্ত্রণ সংস্থা (এমএইচআর) কর্তৃক অনুমোদিত নয়।",0
1233,jachai.org,https://www.jachai.org/fact-checks/post-1233,fauxtography,2017-07-21T16:11:41.000Z,সিসিটিভি ভিডিও: ভারতে গরুর মাংস বিক্রির অপরাধে কুপিয়ে হত্যা?,"২০ জুলাই এই সিসিটিভি ফুটেজটি বিভিন্ন ফেইসবুক পেইজ ও প্রোফাইল থেকে আপলোড করা হয়। ফুটেজটিতে দেখা যায় এক দল তলোয়ারধারী লোক একটি দোকান ঘেরাও করে একটি লোককে দোকানের ভিতর থেকে বের করে আনে এবং তলোয়ার দিয়ে তাকে কুপিয়ে নৃশংসভাবে হত্যা করে। ভিডিওটির বিবরণে বলা হয় যে গরুর মাংস বিক্রয় করার জন্যই লোকটিকে হত্যা করেছে হিন্দু জঙ্গি।

ফুটেজটি মূলত ভারতের মহারাষ্ট্রের ঢুলে শহরের একটি সন্ত্রাসী ঘটনার।[1] নিহতকে রফিকউদ্দিন শেখ নামে শনাক্ত করা হয়েছে। গরুর মাংস বিক্রেতা নন বরং রফিকউদ্দিন স্থানীয় একজন সন্ত্রাসী। সম্প্রতি সে জামিনে মুক্তি পায়। ঘটনার দিন, একটি চায়ের দোকানে চা পান করতে গেলে ১১ জন সন্ত্রাসী হকিস্টিক ও তলোয়ার নিয়ে তাকে আক্রমণ করে। প্রায় ২২ বার তাকে তলোয়ার দিয়ে কোপ দেওয়া হয় বলে পুলিশ রিপোর্টে বলা হয়। চাঁদাবাজি, হত্যা ও ধর্ষণসহ তার নামে ৩০টি কেস ছিলো বলে রিপোর্টে উল্লেখ করা হয়।

ঘটনাটি, মঙ্গলবার, ১৮ জুলাই সকালে ঘটে। পার্শ্ববর্তী একটি সিসিটিভি থেকে ফুটেজটি পুলিশ সংগ্রহ করার পর তা অনলাইনে ব্যাপকভাবে ভাইরাল হয়। যা পরবর্তীতে ২০ জুলাই বাংলাদেশের বিভিন্ন সোশ্যাল মিডিয়া একাউন্টে প্রচার করা হয় ধর্মীয় সংঘাতের ঘটনা হিসেবে।

সম্পর্কিত অন্যান্য পোস্ট
বানোছবি
এই ছবিগুলো কি ভোলায় গণধর্ষণের শিকার হওয়া ‘হিন্দু’ ছাত্রীদের?
অসত্য
ভিডিও
ধর্মীয় বিশ্বাস সংক্রান্ত
ছবিগুলো কি ভারতে গরুর মাংস বহনের জন্য মুসলিম যুবককে পিটিয়ে হত্যা করার ঘটনার?
অসত্য
ভিডিও
বানোছবি
এই ছবিটি কি ভারতে কন্টেইনারে পাওয়া অপহরণকৃত মৃত শিশুদের?
অসত্য
ভিডিও
বানোছবি
ছবি গুজব: মিয়ানমারের মংদুতে নিজ ঘরে আগুন দিচ্ছে ‘রোহিঙ্গা বাঙ্গালিরা’?
অসত্য",0
1207,jachai.org,https://www.jachai.org/fact-checks/post-1207,religious,2017-07-12T15:41:44.000Z,ছবিগুলো কি ভারতে গরুর মাংস বহনের জন্য মুসলিম যুবককে পিটিয়ে হত্যা করার ঘটনার?,"জুলাই ৭, ২০১৭ তারিখের দিকে এই পোস্টটি ফেইসবুকে প্রচার হওয়া শুরু হয়। যা Abu Tayeb নামক একজন ফেইসবুক ইউজার নিজ প্রোফাইল থেকে পোস্ট করলে প্রায় ১১ হাজারের উপর শেয়ার হয়।

গরুর মাংস বহনের জন্য এই হত্যা করা হয়েছে দাবী করা হলেও ছবিগুলো ২০১৫ সালে ভারতের ‘নাগাল্যান্ড’-এর ‘দিমাপুর’ শহরের একটি ঘটনার।[1] ২০ বছর বয়সী এক তরুণীকে ধর্ষণের দায়ে পুলিশ ফরিদ খান নামক একজন ব্যবসায়ীকে তার সহযোগীসহ ২৫ ফেব্রুয়ারি ২০১৫ সালে গ্রেফতার করে।[2]

মার্চ  ৪ তারিখে গনধর্ষণের একটি কেইসের উপর বিবিসির প্রচারিত ‘India’s Daughter’ নামক একটি ডকুমেন্টারি প্রচার করে। যার প্রেক্ষিতে সারা ভারতে ‘ধর্ষণ’ নিয়ে ব্যাপক আলোড়ন সৃষ্টি হয়।[3]

এই উত্তেজনাপূর্ণ সময়, মার্চ ৫ তারিখে, আবেগ তাড়িতে হয়ে প্রায় ৭-৮ হাজার মানুষ জড়ো হয়ে ‘নাগাল্যান্ড কেন্দ্রীয় জেলখানা’ থেকে ফরিদ খানকে বের করে আনে এবং প্রকাশ্যে বিবস্ত্র করে হত্যা করে। গ্রেফতারের প্রাথমিক পর্যায় ফরিদকে বাংলাদেশ থেকে আগত অবৈধ অভিবাসী মনে করা হলেও পরবর্তীতে তার আসল পরিচয় পাওয়া যায় ভারতের আসাম বাসী হিসেবে।

পরবর্তীতে মেডিকেল রিপোর্টে ধর্ষণের অভিযোগটি নিশ্চিত করা যায় নি। এই ঘটনার পর আক্রমণের আশঙ্কায় প্রায় ৪ হাজার বাঙালি মুসলিম নাগাল্যান্ড ছেড়ে চলে যায়।[9]

সম্পর্কিত অন্যান্য পোস্ট
বিদেশ সংক্রান্ত
মার্কিন প্রেসিডেন্ট ট্রাম্প কি জুতা পড়ে কাবা ঘর পরিদর্শন করেছেন?
অসত্য
বানোছবি
এই ছবিগুলো কি ভোলায় গণধর্ষণের শিকার হওয়া ‘হিন্দু’ ছাত্রীদের?
অসত্য
ভিডিও
বানোছবি
সিসিটিভি ভিডিও: ভারতে গরুর মাংস বিক্রির অপরাধে কুপিয়ে হত্যা?
অসত্য
বানোছবি
এই ছবিটি কি ভারতে কন্টেইনারে পাওয়া অপহরণকৃত মৃত শিশুদের?
অসত্য
ভিডিও",0
1198,jachai.org,https://www.jachai.org/fact-checks/post-1198,superstition-miracle,2017-07-12T11:57:50.000Z,১৪০০ বছর পূর্বে ইসলাম ধর্মের প্রবর্তক কি এই পাথর দুটিকে বেঁধে রেখে গিয়েছেন?,"বাংলাদেশ, পাকিস্তান ও ভারতসহ বিভিন্ন মুসলিম দেশে এই পাথরটিকে ‘ভাসমান অলৌকিক পাথর’ বলে প্রচার করা হয়। কিছু মাধ্যমে বলা হয়, “১৪০০ বছর আগে ইসলাম ধর্মের প্রবর্তক তার নিজ হাতে এই দুইটি পাথরকে বেঁধে রেখে গিয়েছেন। পাথর দুইটি সেই সময় থেকে আজ অবধি শূন্যে ভাসছে”।

এই পাথর দুইটি মূলত মিশরের কায়রো এয়ারপোর্টের সামনে স্থাপিত একটি ভাস্কর্য। এই ভাস্কর্যটি তৈরি করেন ‘স্মাবান আব্বাস’ নামক একজন মিশরীয় শিল্পী যা কায়রো বিমানবন্দরের টার্মিনাল ৩ এর সামনে ২০০৮ সালে স্থাপন করা হয়। ভাস্কর্যটি এমনভাবে তৈরি করা হয়েছে যাতে মনে হয় উপরের পাথরটি শূন্যে ভাসমান যা নিচের পাথরটির সাথে একটি রশি দ্বারা বাঁধা।

সম্পর্কিত অন্যান্য পোস্ট
ধর্মীয় বিশ্বাস সংক্রান্ত
বিদ্যানন্দ ফাউন্ডেশন কি সনাতন (হিন্দু) ধর্মীয় সংগঠন?
অসত্য
অলৌকিকত্ব ও কুসংস্কার
সমুদ্রের পাদদেশে কি সেজদারত মানুষ আকৃতির গাছ পাওয়া গিয়েছে?
অসত্য
ভিডিও
অলৌকিকত্ব ও কুসংস্কার
ছবিগুলো কি সুনামির আঘাতে অক্ষত মসজিদের ১০ বছর পরের অবস্থার?
সত্য
ভিডিও
অলৌকিকত্ব ও কুসংস্কার
লাইলাতুল কদরের রাতে উল্কাপাত হয় না — এমন কোনো তথ্য কি নাসার বিজ্ঞানীরা প্রকাশ করেছে?",0
1177,jachai.org,https://www.jachai.org/fact-checks/post-1177,foreign-issue,2017-07-12T08:57:09.000Z,স্ত্রীর উপর ‘বর্ণবাদী’ আক্রমণ হওয়ায়ই কি দেশে ফিরেছেন তামিম ইকবাল?,"ন্যাটওয়েস্ট ‘টি-টোয়েন্টি ব্লাস্ট’-এ ইংল্যান্ডের এসেক্সের হয়ে দলে যোগ দেয় ক্রিকেটার তামিম ইকবাল। প্রথম ম্যাচে ক্যান্ট-এর বিপক্ষে ৭ রান করেন তিনি। এসেক্সের হয়ে প্রায় ৯টি ম্যাচ খেলার কথা থাকলেও প্রথম ম্যাচের ৪দিন পর গত জুলাই ১১ তারিখে দেশে ফেরেন তামিম। এসেক্স টিমের অফিশিয়াল বিজ্ঞপ্তিতে বলা হয় তামিমের সফরটি সংক্ষিপ্ত করার কারণ সম্পূর্ণ ব্যক্তিগত। [1]

বাংলাদেশী বিভিন্ন গণমাধ্যমে তার এই আকস্মিকভাবে দেশে ফিরে আসার ঘটনার কারণ হিসেবে এসেক্সে তামিমের স্ত্রীর উপর ‘বর্ণবাদী আক্রমণ’-এর ঘটনা উল্লেখ করে। নাম প্রকাশে অনিচ্ছুক বাংলাদেশ ক্রিকেট বোর্ডের এক পরিচালককে উদ্ধৃত করে দৈনিক প্রথম আলোতে প্রকাশ করা হয়, “ইংল্যান্ডে অবস্থানকালে তামিম ইকবাল তার স্ত্রী ও সন্তানসহ রাতের খাবার খেতে বের হলে কিছু দুর্বৃত্ত তাদের ধাওয়া করে এবং অ্যাসিড ছুঁড়ে মারার চেষ্টা করে।”

পত্রিকাটিতে আরও বলা হয়, “তামিমের স্ত্রী মাথায় হিজাব পরেন। হয়তো সে কারণেই তাঁদের টার্গেট করা হয়েছে।” এছাড়াও পত্রিকাটি দাবী করে বিসিবির একাধিক সূত্র বিষয়টি তাদের নিশ্চিত করেছে। প্রায় একই ঘটনা রিপোর্ট করে ‘দি ডেইলি স্টার‘ পত্রিকাও। দি ডেইলি স্টারে প্রকাশ হওয়ার পর তা বিভিন্ন আন্তর্জাতিক মিডিয়ার নজরে আসে।

ক্রিকেটার তামিম ইকবাল তার ব্যক্তিগত সোশ্যাল মিডিয়া একাউন্টে এমন দাবী নাকচ করে দিয়ে বলেন, ইংল্যান্ডে এ ধরনের কোন ঘটনা ঘটেনি এবং ব্যক্তিগত কারণেই সফর সংক্ষিপ্ত করে দেশে ফিরে এসেছেন তিনি।[2]

“Some media reported that we were the target of attempted hate crime. This is really not true. England is one my of favorite places to play cricket and Essex have been entirely gracious even though I had to leave early.”

বাংলা: “কিছু মিডিয়া রিপোর্ট করেছে যে আমরা ঘৃণা জনিত অপরাধের লক্ষ্যবস্তু হয়েছিলাম। এটা সত্য নয়। ক্রিকেট খেলার জন্য ইংল্যান্ড আমার পছন্দের জায়গাগুলোর মধ্যে অন্যতম এবং এসেক্সে খেলা গৌরবজনক। যদিও আমাকে আগেই ফিরে আসতে হয়েছে।”

সম্পর্কিত অন্যান্য পোস্ট
বানোছবি
সিসিটিভি ভিডিও: ভারতে গরুর মাংস বিক্রির অপরাধে কুপিয়ে হত্যা?
অসত্য
বিদেশ সংক্রান্ত
রোহিঙ্গাদের জন্য ৫০০ মিলিয়ন ডলার অনুদান দিয়েছেন সৌদি বাদশাহ সালমান আজিজ?
অসত্য
বিদেশ সংক্রান্ত
৫৭টি মুসলিম দেশকে নিয়ে ‘ইসলামি সেনাবাহিনী’ গঠন করার সিদ্ধান্ত নিয়েছে এরদোগান?
অসত্য
বানোয়াট খবর
বিসিবি না চাইলেও ‘বিদায়’ জানিয়ে দিলেন সাকিব?",0
1130,jachai.org,https://www.jachai.org/fact-checks/post-1130,foreign-issue,2017-07-09T15:32:57.000Z,ইউনেস্কো কি রামপাল বিদ্যুৎকেন্দ্র নিয়ে আপত্তি প্রত্যাহার করে নিয়েছে?,"জুলাই ৬, ২০১৭ তারিখে পররাষ্ট্র মন্ত্রণালয়ের এক সংবাদ বিজ্ঞপ্তিতে বলা হয়, বাগেরহাটের রামপালে কয়লাভিত্তিক বিদ্যুৎকেন্দ্রটি নির্মাণের স্থান নিয়ে ইউনেস্কোর যে আপত্তি ছিল তা সংস্থাটি প্রত্যাহার করে নিয়েছে।পোল্যান্ডের ক্র্যাকো শহরে আয়োজিত ইউনেস্কোর ওয়ার্ল্ড হেরিটেজ কমিটির ৪১তম অধিবেশনে এই আপত্তি প্রত্যাহার করা হয়েছে বলে উল্লেখ করা হয়।

১৯৯৭ সালে সুন্দরবনকে ইউনেস্কোর ‘ওয়ার্ল্ড হেরিটেজ’ তালিকায় অন্তর্ভুক্ত করা হয়। ২০১৩ সালে বাংলাদেশ সরকার সুন্দরবনের কাছে রামপালে কয়লাভিত্তিক বিদ্যুৎকেন্দ্র নির্মাণের সিদ্ধান্ত নেয়। সেই থেকে সুন্দরবন রক্ষা জাতীয় কমিটি ও বিভিন্ন পরিবেশবাদী দল সুন্দরবনের কাছে এমন কয়লাভিত্তিক বিদ্যুৎকেন্দ্র নির্মাণের বিরোধিতা করে আসছে। এসব আপত্তির পরিপ্রেক্ষিতে ২০১৬ সালের ২২ থেকে ২৮ মার্চে ইউনেস্কো ও পরিবেশ সংরক্ষণে আন্তর্জাতিক ইউনিয়ন, আইইউসিএন-এর একটি দল রামপাল পরিদর্শন করে একটি প্রতিবেদন জমা দেয়। প্রতিবেদনটিতে বিদ্যুৎকেন্দ্রটি নির্মাণ সুন্দরবনের জন্য ‘মারাত্মক হুমকি’ বলে উল্লেখ করা হয় এবং প্রকল্পটি অন্য স্থানে সরিয়ে নেওয়ার সুপারিশ করা হয়। [1]

Naomi D., Mizuki M., Fanny D.. “Report on the Mission to the Sundarbans World Heritage Site, Bangladesh, from 22 to 28 March 2016”. UNESCO. (October 12, 2016).

এই প্রতিবেদনটির উপর ভিত্তি করে ইউনেস্কোর ওয়ার্ল্ড হেরিটেজ কমিটির ৪১তম সভার পূর্বে মে ১৯, ২০১৭ তারিখে সভাটির প্রস্তাবিত খসড়া সিদ্ধান্তের (41 COM 7B. 25 – The Sundarbans) ১ম প্যারাগ্রাফে বলা হয়―[2]

(The World Heritage Committee) welcomes the State Party’s decision not to approve the Orion power plant and Phase II of the Rampal power plant, and to carry out a Strategic Environmental Assessment (SEA) for the South-West region of Bangladesh, including the property, and requests the State Party to ensure that any large-scale industrial and/or infrastructure developments (including the Rampal power plant) will not be allowed to proceed before the SEA has been completed, and to submit a copy of the SEA to the World Heritage Centre for review by IUCN, in accordance with Paragraph 172 of the Operational Guidelines, as soon as it is available;

বাংলা: (কমিটি) সরকার পক্ষের (খুলনার) অরিয়ন পাওয়ার প্ল্যান্ট এবং রামপাল বিদ্যুৎকেন্দ্রের প্রকল্পের দ্বিতীয় পর্যায় কার্যকর না করার জন্য অভিবাদন জানাচ্ছে এবং একটা কৌশলগত পরিবেশ জরিপ (এসইএ) চালিয়ে যাওয়ার সিদ্ধান্তকে স্বাগত জানায়। এবং অনুরোধ জানাচ্ছে যেন সরকার পক্ষ এই এসইএ সম্পন্ন হওয়ার পূর্বে রামপাল বিদ্যুৎকেন্দ্রসহ বড় ধরনের কোন ইন্ডাস্ট্রিয়াল এবং/অথবা অবকাঠামোগত উন্নয়ন প্রকল্প কার্যকর না করে এবং এসইএর সম্পন্ন হওয়ার সাথে সাথে প্যারাগ্রাফ ১৭১ মোতাবেক তৈরিকৃত প্রতিলিপি আইউসিএনের রিভিউয়ের জন্যে ওয়ার্ল্ড হেরিটেজ কমিটিকে সরবরাহ করে।

৯ম প্যারাগ্রাফে বলা হয়―

…also urges it to not proceed further with implementation of the Rampal power plant in its current location;

বাংলা: …(কমিটি) সরকারকে বর্তমান অবস্থানে রামপাল বিদ্যুৎ কেন্দ্র তৈরির কার্যক্রমে আর না আগানোর জন্য আহ্বান জানাচ্ছে।

এবং ১০ম প্যারাগ্রাফে বলা হয়,

Finally requests the State Party to submit to the World Heritage Centre, by 1 February 2018, an updated report on the state of conservation of the property and the implementation of the above, for examination by the World Heritage Committee at its 42nd session in 2018, with a view to considering, in the absence of substantial progress in the implementation of the above-mentioned recommendations, the possible inscription of the property on the List of World Heritage in Danger.

বাংলা: সর্বোপরি, ওয়ার্ল্ড হেরিটেজ কমিটির ২০১৮ সালে অনুষ্ঠিত ৪২তম সভায় নিরীক্ষার জন্য (কমিটি) সরকার পক্ষকে আগামী ১ ফেব্রুয়ারি ২০১৮ তারিখের মধ্যে সম্পদটি (সুন্দরবন) সুরক্ষায় গৃহীত পদক্ষেপের অবস্থা এবং উপরে (অন্য প্যারাগ্রাফে) উল্লেখিত প্রস্তাবগুলো বাস্তবায়নের উপর একটি রিপোর্ট উপস্থাপন করার জন্য (কমিটি) অনুরোধ করছে। উপরে উল্লেখিত প্রস্তাবগুলোর যথেষ্ট অগ্রগতি দেখা না গেলে সম্পদটিকে (সুন্দরবনকে) ‘বিপদগ্রস্ত ওয়ার্ল্ড হেরিটেজের তালিকা’-এ অন্তর্ভুক্ত করা হতে পারে।

জুলাই ৫ তারিখে এই সভায় সুন্দরবন বিষয়ক সিদ্ধান্তগুলো চূড়ান্ত করা হয়।[3] চূড়ান্ত করার আলোচনায় সিদ্ধান্তগুলোতে ছোটখাটো ভাষাগত কিছু সংশোধনী আসে। তবে তুরস্কের প্রস্তাবনায় ৯ম প্যারাগ্রাফে―

“(কমিটি) সরকারকে বর্তমান অবস্থানে রামপাল বিদ্যুৎকেন্দ্র তৈরির কার্যক্রমে আর না আগানোর জন্য আহ্বান জানাচ্ছে।”

এবং ১০ম প্যারাগ্রাফের―

“উপরে উল্লেখিত প্রস্তাবগুলোর যথেষ্ট অগ্রগতি দেখা না গেলে সম্পদটিকে (সুন্দরবনকে) ‘বিপদগ্রস্ত ওয়ার্ল্ড হেরিটেজের তালিকা’-এ অন্তর্ভুক্ত করা হতে পারে।”

-এই দুই অংশ বাদ দেওয়া হয়। এছাড়াও বাংলাদেশ সরকারকে আপডেট রিপোর্ট প্রদানের সময়সীমা বর্ধিত করে ডিসেম্বর ২০১৮ তারিখ করে দেওয়া হয়, যা ৪২তম সভার পরিবর্তে ৪৩তম সভায় নিরীক্ষা করা হবে।

এই লাইন দুইটি বাদ দেয়ার প্রস্তাবের পেছনে তুরস্কের যুক্তি হচ্ছে, ১) কমিটির পূর্বের সিদ্ধান্ত অনুসারে Strategic Environmental Assessment (SEA) সম্পন্ন করার জন্য ও প্রদত্ত প্রস্তাবনা বাস্তবায়নের জন্য বাংলাদেশকে আরও সময় দেওয়া উচিত ২) এসেসমেন্ট সম্পন্ন হওয়ার পূর্বে ফলাফল না জেনেই সব নির্মান কাজ বন্ধ করার দাবী যুক্তিযুক্ত নয়।

মূলত এই দুইটি লাইনের মাধ্যমেই বাংলাদেশ সরকারকে চাপের মুখে রেখে এসেছিল ইউনেস্কো। কমিটির প্রস্তাবনাগুলো বাংলাদেশ যথাযথভাবে বাস্তবায়ন করবে এবং সুন্দরবন রক্ষায় যথাযথ ব্যবস্থা গ্রহণ করা হচ্ছে- বাংলাদেশ প্রতিনিধি দলের এমন আশ্বাসের উপর ভিত্তি করে, এই দুইটি সিদ্ধান্ত শিথিল হওয়ার পর, রামপাল বিদ্যুৎকেন্দ্র নির্মাণে ইউনেস্কোর সুনির্দিষ্ট কোন নিষেধাজ্ঞা আর থাকছে না। তাই আপত্তি সরাসরি প্রত্যাহার না করলেও, ওয়ার্ল্ড হেরিটেজ কমিটি এর মাধ্যমে Strategic Environmental Assessment শেষ হওয়ার পূর্ব পর্যন্ত সরকার পক্ষকে তার কার্যক্রম পরিচালনা করার জন্য সুযোগ করে দিয়েছে।

সত্যিকার অর্থে আপত্তি প্রত্যাহার না করলেও, ওয়ার্ল্ড হেরিটেজ কমিটি কিছু সতর্কতামূলক পদক্ষেপ গ্রহণ পূর্বক, সাময়িক সময়ের জন্য বাংলাদেশ সরকারকে রামপাল বিদ্যুৎকেন্দ্র নির্মাণের কার্যক্রম চালিয়ে যাওয়ার স্বাধীনতা প্রদান করেছে।",0
1111,jachai.org,https://www.jachai.org/fact-checks/post-1111,fake-news,2017-07-06T15:52:26.000Z,মসজিদে বায়ুত্যাগের অপরাধে কি পাকিস্তানি যুবকের মৃত্যুদণ্ড দেওয়া হয়েছে?,"World News Daily Report একটি ব্যঙ্গরসাত্মক (Satirical) ওয়েবসাইট যার সব খবরই বানোয়াট ও কাল্পনিক। ওয়েবসাইটটি জুনের ২৮ তারিখে এই কাল্পনিক রিপোর্টটি প্রকাশ করে। এতে বলা হয় পাকিস্তানে ‘ওয়াহাবি’ নামক ৩৩ বছর বয়সী একজন যুবক মসজিদে বায়ুত্যাগ করলে তাকে প্রথমে ৬টি মসজিদ থেকে অন্তত ১৭ বার বহিষ্কৃত করা হয় এবং পরে ‘ধর্ম অবমাননা’ করার দায়ে তাকে মৃত্যুদণ্ড প্রদান করে।

ওয়েবসাইটটির Disclaimer অংশে বলা আছে―

“World News Daily Report assumes all responsibility for the satirical nature of its articles and for the fictional nature of their content. All characters appearing in the articles in this website – even those based on real people – are entirely fictional and any resemblance between them and any person, living, dead or undead, is purely a miracle.”

এই রিপোর্টটি পরবর্তীতে ভারতসহ বিভিন্ন দেশের মিডিয়ায় খবর হিসেবে প্রচারিত হয়।

পরবর্তীতে জুলাই ২ তারিখে রিপোর্টটি বাংলায় তৈরি করে ‘কালের কণ্ঠ‘ পত্রিকা তাদের অনলাইন সংস্করণে প্রকাশ করে। কালের কণ্ঠে প্রকাশের পর অন্য বেনামী নিউজ পোর্টালগুলোও রিপোর্টটি হুবহু কপি-পেস্ট করে তাদের নিজস্ব মাধ্যমে প্রকাশ করলে এই বানোয়াট খবরটি বাংলাদেশে ভাইরাল হয়ে যায়। ইতিমধ্যে রিপোর্টটি বানোয়াট হিসেবে প্রমাণিত হওয়ায় ‘কালের কণ্ঠ’ এটি তাদের ওয়েবসাইট থেকে মুছে ফেলে। তবে রিপোর্টটির আর্কাইভ করা সংস্করণের লিংক পাওয়া যাবে আমাদের পোস্টের পাদটীকায়।

রিপোর্টটিতে ব্যবহৃত ছবিটি ‘বেহনাম ইয়ালি’, ২৩, নামক একজন ক্যানাডিয়ান নাগরিকের। প্রেমিকাকে গুলি করে হত্যার অভিযোগে, এপ্রিল ২০১৬ সালে বেহনামকে গ্রেফতার করা হয় ক্যানাডার রাজধানী ওটোয়া থেকে। [1]",0
1066,jachai.org,https://www.jachai.org/fact-checks/post-1066,superstition-miracle,2017-06-25T05:19:55.000Z,ছবিগুলো কি সুনামির আঘাতে অক্ষত মসজিদের ১০ বছর পরের অবস্থার?,"বাইতুররহমান গ্র্যান্ড মসজিদ ইন্দোনেশিয়ার ‘আচ্যে’ প্রদেশে অবস্থিত। ডিসেম্বর ২৬, ২০০৪ তারিখের ‘সুনামি’-এর আঘাতে এই প্রদেশের রাজধানী ‘বান্দা আচ্যে’তে প্রায় ১৭০,০০০ এর অধিক মানুষ মৃত্যুবরণ করে এবং প্রায় ৫ লক্ষাধিক মানুষ গৃহহারা হয়।[1] [2] তবে ভয়ংকর এই সুনামির আঘাত থেকে আলোচ্য মসজিদটি রক্ষা পায় এবং শুধুমাত্র কিছু দেয়ালে ফাটল পরিলক্ষিত হয়।

অক্ষত থাকার কারণ হিসেবে বিশেষজ্ঞরা মসজিদটির মজবুদ কাঠামোকে উল্লেখ করলেও স্থানীয় ইসলাম ধর্মালম্বিরা এটি ‘অলৌকিক শক্তির হস্তক্ষেপে হয়েছে বলেই বিশ্বাস করে। এই ঘটনার পর ইন্দোনেশিয়ার ইসলাম ধর্মালম্বিদের কাছে এই মসজিদটি বিশেষ আকর্ষণের ক্ষেত্র হয়ে দাঁড়ায়। যার ফলে প্রায় ১০ বছর পর ঐ মসজিদটিসহ সম্পূর্ণ এলাকাটি পুনর্নির্মাণ কাজ দ্রুত করা সম্ভব হয়েছে। স্থানীয়রা তাদের অনিয়মিত ধর্মচর্চাকে এই সুনামির জন্য দায়ী বলে বিশ্বাস করে এবং এই দুর্যোগের পর এই প্রদেশের মানুষ তুলনামূলক অধিক ধার্মিক হয়ে পড়ে। যা পরবর্তীতে এই প্রদেশকে ইন্দোনেশিয়ার একমাত্র ‘শরিয়া আইন ভিত্তিক’ অঞ্চল হিসেবে প্রতিষ্ঠিত করাতে সহায়ক ভূমিকা রাখে।

AP Photo/Eugene Hoshiko

১৮৮১ সালে মসজিদটি ডাচ উপনিবেশকারীরা নির্মাণ করে। স্থাপত্য বিশেষজ্ঞদের মতে ইউরোপিয়ানদের মজবুদ নির্মাণ কৌশল মসজিদটিকে এমন দুর্যোগ মোকাবেলা করতে সহায়ক ভূমিকা পালন করেছে। [3] তারা বলেন, মসজিদ বা চার্চ অধিকাংশ সময় জনকল্যাণের জন্য তৈরি হওয়ায় এতে স্বাভাবিকভাবেই নির্মাতারা ভেজাল উপকরণ ব্যবহার করা থেকে বিরত থাকে এবং নির্মাণের কাঁচামালগুলো তুলনামূলক নিখাদ হয়। [4]

এখানে উল্লেখ্য, এলাকাটিতে মসজিদগুলো ছাড়া আশেপাশের সকল বসতি পূর্বে মূলত অস্থায়ী নিম্নমানের কাঠামো দিয়ে তৈরি করা ছিল। সুনামিতে বিশেষ এই মসজিদটি রক্ষা পেলেও প্রাকৃতিক দূর্যোগপ্রবণ এই প্রদেশে বিভিন্ন সময় একাধিক দুর্যোগে মসজিদসহ অসংখ্য কাঠামো ধ্বংসপ্রাপ্ত হয়েছে। [5]",0
1068,jachai.org,https://www.jachai.org/fact-checks/post-1068,science-technology,2017-06-24T16:55:24.000Z,এটিএম বুথে পিন নাম্বার উল্টো করে চাপলে কি পুলিশের কাছে সতর্কতা চলে যায়?,"এই দাবীটি শুরু হয় মূলত ২০০৬ সালে ইংরেজি একটি চেইন ইমেইলের মাধ্যমে। বাংলাদেশে গুজবটি বাংলায় ভাষান্তর হয়ে প্রচারণা শুরু হয় ২০০৯ সালের দিকে। এই ধরণের কোন কৌশল ব্যবহারের প্রমাণ বাংলাদেশ বা অন্য কোন দেশের ব্যাংকগুলোতে পাওয়া যায় না।

১৯৯৮ সালে শিকাগোর ব্যবসায়ী জোসেফ জিঙ্গার (Joseph Zingher) এটিএম নিরাপত্তা জন্য এই সিস্টেমটি SafetyPIN System নামে পেটেন্ট করান।[1] তার প্রস্তাবিত এই সিস্টেম অনুসারে ব্যবহারকারী বিপদের সম্মুখীন হলে তার নির্দিষ্ট পিন নাম্বার এটিএম মেশিনে উল্টো করে চাপলে গোপন একটি অ্যালার্ম পুলিশের নিকট চলে যাবে এবং পুলিশ তাৎক্ষনিক ব্যবস্থা নিতে সক্ষম হবে পারবে। তিনি এটিকে ‘Panic Code’ হিসেবে নামকরণ করেন। তবে পরবর্তীতে অ্যামেরিকার ফেডারেল ট্রেড কমিশন সিদ্ধান্ত দেয় যে এই পদ্ধতিটি খুব একটা কার্যকর কিছু হবে না এবং তাদের জানামতে কোন এটিএম মেশিনে এই প্রযুক্তি সংযোজিত হয় নি। তারা এর ব্যাখ্যায় বলে―[2]

“সম্ভাব্য সবচেয়ে ভালো গুণগত গবেষণায় দেখা যাচ্ছে যে এই প্রযুক্তি- (১) কোন প্রকার এটিএম সংক্রান্ত অপরাধ ঠেকাতে পারবে না এবং কোন কোন ক্ষেত্রে এটিএম ব্যবহারকারীদের বিপদও বাড়িয়ে দিতে পারে; (২) এই প্রযুক্তির পিছনে ব্যাংক কর্তৃপক্ষগুলোকে প্রচুর পরিমাণে টাকা খরচ করতে বাধ্য করতে পারে; (৩) কখনও কখনও ভুলভাবে পুলিশের কাছে সতর্কবার্তা চলে যেতে পারে যার দরুন পুলিশ রিসোর্সের অদক্ষ বণ্টন হতে পারে।”

এই প্রযুক্তির ব্যাপারে যখন গবেষণা চলছিল, তখন আরও কিছু বিষয় এর সাথে সংযুক্ত হয়েছিল। যেমন, এটিএম পিন জেনারেট হবে স্বয়ংক্রিয়ভাবে। তার মানে কারও পিন নাম্বার ৮৮৮৮ বা ১২২১ হওয়া অসম্ভব কিছু না। যদি তাই হয় সেক্ষেত্রে উল্টো করে লিখলেও কোন লাভ হবে না। নয়তো প্রতিবারই পুলিশের কাছে অনাকাঙ্ক্ষিত সতর্কবার্তা পৌঁছে যাবে। আবার যদি সত্যিই এমন কোন পরিস্থিতি উদ্ভব হয় যেখানে কোন ব্যক্তির এটিএম থেকে টাকা কেউ জোরপূর্বক নিয়ে যেতে চাচ্ছে, এরকম পরিস্থিতিতে চাপে পড়ে ওই ব্যক্তির সঠিক পিন নাম্বারই মনে নাও আসতে পারে। সেক্ষেত্রে উল্টো করে পিন নাম্বার প্রবেশ করানোর উপায়টা আসলে খুব একটা কাজের কিছু হবে না। যুক্তরাষ্ট্রের বিভিন্ন প্রদেশে বিভিন্ন সময় এই ধরণের কৌশল এটিএমগুলোতে সংযোজন করার জন্য বিল উত্থাপন হলেও সেগুলোর কোনটিই শেষ পর্যন্ত পাশ হয় নি।[3][4]

তাই এ ধরণের পোস্ট দেখে খুব একটা উৎফুল্ল অথবা বিচলিত – কোনটাই হবার কিছু নেই।

সম্পর্কিত অন্যান্য পোস্ট
বিজ্ঞান ও প্রযুক্তি
‘ব্লু হোয়েল’ গেম খেলার মাধ্যমে বাংলাদেশি কিশোরীর মৃত্যু?
অপ্রমাণিত
বিজ্ঞান ও প্রযুক্তি
সোফিয়া: উন্নত কৃত্রিম বুদ্ধিমত্তাসম্পন্ন রোবট মানবী?
অসত্য
বিজ্ঞান ও প্রযুক্তি
ফেসবুকে BFF টাইপ করে কি একাউন্টের নিরাপত্তা নির্ণয় করা যায়?
অসত্য",0
1040,jachai.org,https://www.jachai.org/fact-checks/post-1040,nature-apocalypse,2017-06-19T16:32:43.000Z,নাসা কি টানা আট দিন সূর্য না উঠার সতর্কতা দিয়েছে?,"এই বানোয়াট সংবাদটির প্রচলন শুরু হয় ২০১৬ সালের মে মাসে এবং বঙ্গানুবাদ হয় বাংলাদেশে প্রচলন শুরু করে একই বছর এপ্রিল থেকে। গতবছর সংবাদটি কিছু তথাকথিত নিউজ পোর্টাল প্রচার করে ভাইরাল করে। এদের অধিকাংশই সংবাদটি মুছে ফেলে এবং অনেক ওয়েবসাইট বর্তমানে বন্ধই হয়ে গিয়েছে।

এই বছর জুনের ১৬ তারিখ ‘এটিএন ২৪ লাইভ নিউজ’ নামক একটি বেনামী পোর্টাল নিউজটি প্রচার করলে সেটি ভাইরাল হয়ে পড়ে। নিউজ পোর্টালটি এই বছর ১০ জুনের পূর্বে গুজবটি প্রচার করতে পারে নি। তাই গত বছরে প্রচারিত একই বানোয়াট সংবাদ কেবল শুরুতে ‘১০ জুনের’ বদলে ‘১০ জুলাই’ লিখে এই সংবাদটি প্রচার করে। কিন্তু শুরুর দিনটি বদলালেও সমাপ্তির দিন রয়ে যায় ১৭ জুন। অর্থাৎ, হিসেবে সময়কাল ৮ দিনের স্থানে হয়ে যায় ৩৪২ দিন। এই একই সংবাদ প্রচারিত হয় অন্য আরও কিছু বেনামী পোর্টালে, ভুল সংশোধন ছাড়াই, হুবহু কপি-পেস্ট করে।

বলার অপেক্ষা রাখে না যে সংবাদটি বানোয়াট। নাসা কর্তৃপক্ষ এমন কোন সতর্কতা দেয় নি। সংবাদে নাসার মুখপাত্র Charles F. Bolden এর কথা উল্লেখ করলেও তিনি এই বছরের জানুয়ারিতেই অবসর গ্রহণ করেছেন। [1]

বানোয়াট সংবাদটি পূর্বে প্রচারিত ২০১৫ সালে ‘১৫ দিন’ এবং ২০১২ সালে ‘৭ দিন’ সূর্য না উঠার এমন কিছু গুজবের একটি সংস্করণ মাত্র।

‘বিজ্ঞানযাত্রা‘ নামক বিজ্ঞানবিষয়ক একটি ইউটিউব চ্যানেল সূর্য না উঠার গুজবটি খন্ডন করে একটি ভিডিওতে―

Position Not Set
সম্পর্কিত অন্যান্য পোস্ট
প্রকৃতি ও মহাধ্বংস
৭ দিন ধরে কি ‘ইকুইনক্স’ এর ভয়াবহ তাপদাহ পরিলক্ষিত হবে?
অসত্য
প্রকৃতি ও মহাধ্বংস
ভয়াবহ বিপদজনক মহাজাগতিক রশ্মি কি পৃথিবীর খুব কাছ দিয়ে অতিক্রম করবে?
অসত্য
প্রকৃতি ও মহাধ্বংস
২০৩৬ সালে পৃথিবীর সাথে গ্রহাণুর সংঘর্ষে ধ্বংস হয়ে যেতে পারে মানব সভ্যতা?
অসত্য
বানোছবি
ছবির এই হরিণটি কি সন্তানকে রক্ষার জন্য আত্মবিসর্জন দেয়?
অসত্য
আমাদের কথা

সবচেয়ে শোচনীয় বিষয় হচ্ছে, এই সংবাদের প্রতিক্রিয়ায় গত বছরের ন্যায় এবারও অনেকেই নিউজ পোর্টালগুলোকে নয় বরং ‘নাসা’কে গালমন্দ করে এরূপ সতর্কতার জন্য। অথচ নাসা এমন কোন বিজ্ঞপ্তি কখনো প্রকাশ করে নি।

অপরদিকে, ‘এই বার্তা‘ নামক নিউজ পোর্টালটি ও তাদেরই অপর আরেকটি সাইট ‘এই দেহ‘ গত বছর একই গুজব প্রচার করেছিল। যা তারা পরবর্তীতে মুছে ফেলে। অথচ এই বছরও ‘এই বার্তা’ গুজবটি আবারও প্রচার করে। মূল ওয়েবসাইট থেকে মুছে ফেললেও, ‘এই বার্তা’ সহ অন্য প্রায় ১২টি তথাকথিত নিউজ পোর্টালে প্রকাশিত ২০১৬ সালের সংবাদের আর্কাইভ সংস্করণের লিংক পাওয়া যাবে এই পোস্টের নিচের অংশে।",0
991,jachai.org,https://www.jachai.org/fact-checks/post-991,superstition-miracle,2017-06-18T05:45:12.000Z,সমুদ্রের পাদদেশে কি সেজদারত মানুষ আকৃতির গাছ পাওয়া গিয়েছে?,"গুজবটি প্রচার শুরু হয় ২০১৫ সালের প্রারম্ভে। এটিকে ‘সেজদারত’ পাথর বা গাছ হিসেবে প্রচার করা হলেও এটি মূলত মেক্সিকোর Underwater Museum of Art (MUSA)-এর একটি ভাস্কর্য।

অনন্য এই আর্ট মিউজিয়ামটি মেক্সিকোর Cancún, Isla Mujeres ও Punta Nizuc অঞ্চলে সমুদ্রপৃষ্ঠে ২০০৯ সালে প্রতিষ্ঠা করা হয়। [1]

Photo: © Museo Subacuático de Arte (MUSA)

এই ভাস্কর্যটির নাম ‘দি ব্যাংকার’ (The Banker)। এটি ‘Salon Manchones’ গ্যালারিতে ২০১২ সালে সংযোজিত করা হয়।[2] এই ভাস্কর্যটিতে দেখা যায় যে কিছু মাথাহীন মানুষ প্রার্থনাভঙ্গিতে মাটিতে নুয়ে পড়ে আছে। ভাস্কর্যটির শিল্পী Jason deCaires Taylor ভাস্কর্যটির ব্যাখ্যায় বলেন, “এখানে আমি ‘ব্যাংকারকে’ প্রদর্শন করতে চেয়েছি আমরা যেভাবে ভবিষ্যতকে দেখি সেটির আদলে- আমাদের সবকিছুই এখন করা হয় ক্ষণিকের লাভের জন্য এবং আমরা সৃষ্টিকর্তাকে প্রতিস্থাপন করেছি আর্থিক বিষয়াদি দিয়ে।”[3]

বর্তমানে মিউজিয়ামটিতে প্রায় ৫০০টির অধিক পূর্ণাকার (life-sized) ভাস্কর্য আছে।",0
972,jachai.org,https://www.jachai.org/fact-checks/post-972,fauxtography,2017-06-15T09:24:11.000Z,এই ছবিটি কি ভারতে কন্টেইনারে পাওয়া অপহরণকৃত মৃত শিশুদের?,"এই গুজবটি এই বছরের শুরুতে ভারতে প্রচার হওয়া শুরু করে। প্রচারিত গুজবে দাবী করা হয় যে, “ভারতের তামিল নাড়ুতে অপহরণকৃত কিছু শিশুর লাশ একটি ট্রাকের কন্টেইনারে পাওয়া গিয়েছে। দেশটির বিভিন্ন অংশ থেকে এই শিশুদের অপহরণ করে তাদের শরীরের বিভিন্ন অংশ যেমন কিডনি, চোখ ইত্যাদি সরিয়ে ফেলা হয়েছে।” বাংলাদেশে গুজবটি প্রচার শুরু হয় মে মাসের দিকে।

ছবিটি মূলত ২০১৩ সালে সিরিয়ায় রাসায়নিক অস্ত্রের আক্রমণে নিহতদের। আগস্ট ২১, ২০১৩ তারিখে সিরিয়ার দামস্কা শহরের পূর্ব ও পশ্চিম ঘওতায় এই আক্রমণটি করা হয়। [1]

এই গুজবটিতে ব্যবহার করা ছাড়াও এই ঘটনার ছবি বিভিন্ন সময় ইন্দোনেশিয়া, মালয়েশিয়া ও থাইল্যান্ডসহ বিভিন্ন দেশে ‘অপহরণকৃত মৃত শিশুদের’ লাশ হিসেবে প্রচার করা হয়েছে।

সম্পর্কিত অন্যান্য পোস্ট
ধর্মীয় বিশ্বাস সংক্রান্ত
ছবিগুলো কি ভারতে গরুর মাংস বহনের জন্য মুসলিম যুবককে পিটিয়ে হত্যা করার ঘটনার?
অসত্য
ভিডিও
বানোছবি
সিসিটিভি ভিডিও: ভারতে গরুর মাংস বিক্রির অপরাধে কুপিয়ে হত্যা?
অসত্য
ধর্মীয় বিশ্বাস সংক্রান্ত
ভারতে মসজিদ ভাঙ্গার প্রতিবাদে আন্দোলনরত মুসলমানদের উপরে পুলিশের প্রহার?
অসত্য
বানোছবি
ছবি গুজব: মিয়ানমারের মংদুতে নিজ ঘরে আগুন দিচ্ছে ‘রোহিঙ্গা বাঙ্গালিরা’?
অসত্য",0
954,jachai.org,https://www.jachai.org/fact-checks/post-954,quote-check,2017-06-13T12:51:33.000Z,ইমরান খান: ‘বাংলাদেশ সেমিফাইনালে উঠে চ্যাম্পিয়ন ট্রফির সৌন্দর্য্য নষ্ট করেছে’?,"জুন ১০, ২০১৭ তারিখে ইংল্যান্ডের কাছে অস্ট্রেলিয়ার পরাজয়ের পর, বাংলাদেশ ক্রিকেট টিম প্রথমবারের মত চ্যাম্পিয়ন ট্রফি’র সেমিফাইনাল পর্যায় উঠে। সেদিন রাতেই সোশ্যাল মিডিয়ার বিভিন্ন একাউন্ট, পেইজ ও বিভিন্ন তথাকথিত নিউজ পোর্টাল থেকে প্রচার করা হয় ইমরান খানের এই উক্তিটি। মূলত একই লেখা হুবহু কপি-পেস্ট করে এসব পোস্ট/রিপোর্টে প্রকাশ করা হয়। পরবর্তীতে রিপোর্টটি পাঠ করার কণ্ঠসহ বিভিন্ন ছবি সংযুক্ত করে রিপোর্ট তৈরি করা হয় ইউটিউবেও। এমন কপি-পেস্ট করা ২০টি রিপোর্টের তালিকা এই পোস্টের শেষে সংযুক্ত করা হয়েছে।

পাকিস্তান ক্রিকেট টিমের প্রাক্তন অধিনায়ক ইমরান খানের করা এমন উক্তির অস্তিত্ব বাংলাদেশের কিছু ফেইসবুক একাউন্টের পোস্ট ও নিউজ পোর্টাল ছাড়া আর কোথাও দেখা যায় না। কোন আন্তর্জাতিক মিডিয়া কিংবা ইমরান খানের ব্যক্তিগত টুইটারেও এমন কোন মন্তব্যের প্রমাণ মেলে নি।

বাংলাদেশে প্রচারিত যেকোনো খবরগুলোর মধ্যে সবচেয়ে বেশি প্রতিক্রিয়া বা সাড়া পাওয়া যায় ক্রিকেট বিষয়ক খবরে। তাই স্বভাবতই এসব বেনামী নিউজ পোর্টালগুলোর লক্ষ্য থাকে ক্রিকেট বিষয়ক এই ধরণের গুজব/বিতর্কিত সংবাদ দ্রুত তাদের পোর্টালের মাধ্যমে প্রচার করার। এতে তারা পোস্টের শেয়ার, লাইক কিংবা কমেন্ট বেশী পায় এবং নিজেদের প্রচারণার পরিধি বিস্তৃত করতে পারে। অধিকাংশ ক্ষেত্রে এসব সংবাদ নিজস্ব কোন অনুসন্ধান ছাড়াই একে অপরের থেকে সম্পূর্ণ কপি-পেস্ট করার মাধ্যমে প্রকাশ করা হয়। ইমরান খানের এই মন্তব্য প্রচারের ক্ষেত্রেও এই ঘটনাটিই ঘটেছে।

সম্পর্কিত অন্যান্য পোস্ট
উক্তিটি কি করেছেন?
সুলতানা কামাল: ‘ভাস্কর্য না থাকলে বাংলাদেশে মসজিদও থাকার দরকার নাই’?
অসত্য
খাদ্য সংক্রান্ত
ভারতে কি ‘এইচআইভি’ আক্রান্ত রক্ত মেশানো পেপসি পাওয়া যাচ্ছে?
অসত্য
স্বাস্থ্য ও চিকিৎসা
কিছু প্যারাসিটামলে কি ‘ম্যাচাপু’ ভাইরাস পাওয়া যাচ্ছে?
অসত্য
বানোছবি
এই ছবিগুলো কি ভোলায় গণধর্ষণের শিকার হওয়া ‘হিন্দু’ ছাত্রীদের?
অসত্য
ভিডিও",0
924,jachai.org,https://www.jachai.org/fact-checks/post-924,religious,2017-06-11T20:35:17.000Z,এই জুতাটির তলায় কি ইসলাম ধর্মের প্রবর্তকের নাম খোদাই করা?,"আলোচ্য ভিডিওটিতে দেখানো হয়, জনৈক দোকানদার আহসান হাবীব পেয়ার নামক একজনের কাছে একটি ব্র্যান্ডের জুতা দেখান যাতে বলা হয় মুসলমানদের শেষ নবীর নাম খোদাই করে লেখা। ভিডিওটিতে আহসান হাবীব দাবী করেন ইসলাম ধর্ম অবমাননার উদ্দেশ্যেই কিছু গোষ্ঠী এই ধরনের জুতাগুলো বাজারে ছাড়ে যাতে ‘মুহাম্মদ’, ‘লা ইলাহা ইল্লাল্লাহ’, ‘আল্লাহ’ ইত্যাদি লেখা থাকে। এছাড়াও তিনি দাবী করেন, এই অসৎ উদ্দেশ্য সাধনের জন্য জুতাটির কোম্পানি কোথাও নাম সংযুক্ত করে নি।

জুতাটি হাতে আহসান হাবীব পেয়ার।

আলোচ্য ভিডিওটি শেয়ার করা হয় ৪৯ হাজার বারের উপর। এই ভিডিওটির একটি কমেন্ট থেকে এই মডেলের জুতা ব্যবহার করছেন এমন একজনের শেয়ার করা ছবি পাওয়া যায়―

তানভির ইসলাম তন্ময়য়ের শেয়ার করা ছবি।

তানভির ইসলাম তন্ময় তার ছবির বিবরণে লেখেন―

আসলে আমি এই ভাইয়ের ভিডিওটা দেখে ভয় পেয়ে গিয়েছিলাম কারন আমি ১ বছর ধরে স্যান্ডেলটা ব্যবহার করছি। তাই সাথে সাথে গিয়ে ভালো মতো দেখলাম এটা একটা পাখির ছবি। আপনারা সবাই ভালো করে দেখুন। আসলে এই ধর্ম নিয়ে অবমাননা প্রচার করার আগে যাচাই করা দরকার আমাদের প্রতিটি মুসলমানের। (বানান পরিমার্জিত)

ছবিটি থেকে দেখা যায় জুতাটি ‘RavenZ’ নামক একটি ব্র্যান্ডের জুতা, যা জুতার তলায় ছোট লাল রাবারের সিলে খোদাই করা। Raven এর বাংলা অর্থ ‘দাঁড়কাক’। ব্র্যান্ডের নাম অনুযায়ীই তাদের লাল রাবারের সিলের নিচে পাখির প্রতিকৃতি আকা হয়েছে। আহসান হাবীবের দাবী করলেও সেটিকে আরবি বর্ণ ‘মিম’, ‘হা’, ‘মিম’ ‘দাল’ কিংবা محمد লেখার অনুরূপ দেখা যাচ্ছে না।

তানভির তন্ময়য়ের ছবিটির সাথে ভিডিও থেকে প্রাপ্ত ছবির তুলনা।

আহসান হাবীব পেয়ার ফেইসবুক ও ইউটিউবে ধর্ম ভিত্তিক বিভিন্ন কন্টেন্ট শেয়ার করে থাকেন। এর মধ্যে আছে বিভিন্ন হামদ-নাথ, ঝাড়ফুঁকের মাধ্যমে রোগীর রোগ নিরাময় (যা অভিনয় করে দেখানো) ও ‘আমিন না লিখে যাবেন না’ ধরণের আবেগ নির্ভর পোস্ট। তার ফেইসবুক প্রোফাইল ও পেইজের ফলোয়ার দেড় লক্ষাধিক। এছাড়াও তিনি নিজ নামে AHP.TV নামক একটি পেইজ চালিয়ে থাকেন। অন্যসব ধর্ম ভিত্তিক গুজব পেইজের মতই তার সোশ্যাল মিডিয়া পেইজগুলোতেও পাওয়া যায়, ফল কিংবা গাছে ‘আল্লাহ’ লেখা নিদর্শন। এসব পোস্ট সাধারণত ব্যবহৃত হয়ে থাকে সাধারণ মানুষের ধর্মীয় অনুভূতিকে কাজে লাগিয়ে শেয়ার কিংবা ফলোয়ার বাড়ানোর জন্য। তাই এইখানে আহসান হাবীব পেয়ারের বিবেচনা জ্ঞান নির্ভরযোগ্য বলা যাচ্ছে না।

স্বাভাবিকভাবেই এই ধরনের গুজব মাধ্যমগুলো যেহেতু মানুষের মাঝে এমন নেতিবাচক বার্তা ও শঙ্কা প্রতিনিয়ত প্রচার করে যায়, তাই সাধারণ মানুষ, যাদের অনেকেরই ধর্ম বিষয়ক এমন কি আরবি বর্ণ সম্বন্ধে জ্ঞান সীমিত, তারা খুব সহজেই এসব গুজব বিশ্বাস করে এবং ভিডিওগুলো অবাধে শেয়ার করে।",0
886,jachai.org,https://www.jachai.org/fact-checks/post-886,religious,2017-06-10T00:05:32.000Z,সৌদি উলামারা কি ফোনে ‘হ্যালো’ বলা হারাম করেছেন?,"এই সংবাদটি সর্বপ্রথম প্রকাশিত হয়েছিল সম্ভবত ২০১১ সালে। ঐ সালের ১১ই অক্টোবর এই খবরটি প্রকাশিত হয় awamiweb নামের একটি ওয়েবসাইটে। এই ওয়েবসাইটের পূর্বে অনলাইনে এই খবর কোথাও খুঁজে পাওয়া যায় নি। বিশেষত সৌদি মিডিয়ায় এমন ফতওয়ার অস্তিত্ব পাওয়া যায় নি। আলোচ্য সাইটটিও নির্ভরযোগ্য সূত্র হিসেবে গণ্য করা যায় না। পরবর্তীতে এই খবরটি আরও কিছু বেনামী ব্লগে প্রকাশ পায় এবং ২০১৬-এর দিকে বাংলাদেশের সোশ্যাল মিডিয়ায় ভাইরাল হয়।

‘হ্যালো’ শব্দের উৎপত্তি ও ব্যবহার

প্রচারিত বার্তায় বলা হয় যে Hello শব্দটি এসেছে ‘Hell’ থেকে যার অর্থ জাহান্নাম এবং Hello শব্দদের মানে দাঁড়ায় ‘জাহান্নামি’। এবং ইংরেজরা নিজেরা ফোন উঠিয়ে ‘Hi’ বা ‘Yes’ বলে। এই দাবীটি অসত্য।

বর্তমানে বহুল জনপ্রিয় হলেও Hello শব্দটির ব্যবহার শুরু হয় উনবিংশ শতাব্দীর শেষের দিকে।[1]  অক্সফোর্ড ডিকশনারি মতে এই শব্দটি Hallo বা Holla শব্দের বিবর্তন, যা এসেছে পুরাতন জার্মান শব্দ halôn, holôn থেকে।[2][3] পূর্বে মাঝিকে ডাকতে ‘দাঁড়াও, নিয়ে যাও’ এমন অর্থে এই শব্দগুলো ব্যবহৃত হতো। শব্দটির সাথে ফ্রেঞ্চ Holla শব্দটিরও যোগসূত্র রয়েছে বলে ধরা যায়, যা ‘ওই’ বা ‘এই’ -এরকম ডাকার জন্য ব্যবহৃত হতো।

টেলিফোনের জনক এলেক্স্যান্ডার গ্রাহাম বেল (Alexander Graham Bell) টেলিফোনে সম্বোধনস্বরূপ চালু করতে চেয়েছিলেন Ahoy (কারও দৃষ্টি আকর্ষনের জন্য ব্যবহৃত) শব্দটি। [4][5] কিন্তু তার প্রতিদ্বন্দ্বী থমাস এডিসন (Thomas Edison)-এর কাছে এ বিষয়ে তিনি হেরে যান এবং এডিসন সফলভাবে টেলিফোনে হ্যালো বলার প্রচলন শুরু করেন। এই শব্দটি ব্যবহারের পেছনে এডিসনের যুক্তি ছিলও যে সেইসময়ে প্রচলিত অন্য সব বাক্য (“Do I get you?” and “Are you there?”) তুলনায় সম্বোধন করার জন্য এই শব্দটি সহজতর।[6] টেলিফোনে ব্যবহারের মাধ্যমেই দৈনন্দিন জীবনে সম্বোধন হিসেবে শব্দটি জনপ্রিয়তা লাভ করে।

অপরদিকে Hell শব্দটি এসেছে পুরাতন ইংরেজি শব্দ hel, helle থেকে যা দিয়ে ‘পাতালে মৃতদের দুনিয়া’ বুঝানো হতো। এই শব্দ দুটির উৎস পাওয়া যায় ‘প্রটো-জার্মানিক’ শব্দ halja থেকে। যার অর্থ ‘যে কোন কিছু ঢাকে বা লুকিয়ে রাখে‘। [7][8] তাই Hello শব্দটি Hell থেকে এসেছে এমন দাবীটি সঠিক নয়।

IslamWeb নামক ইসলাম ভিত্তিক পর্যালোচনার একটি ওয়েবসাইটে এমন দাবীকে ভিত্তিহীন বলে একটি ফতওয়ায় বলা হয় [9]―

After much research, we could not find a Fatwa issued by any of the Imaams of the Holy Mosque in Makkah in this regard. Specialists, after studying the origin of the word in English, concluded that there is no connection between the word “Hell” and “Hello” which is used to call someone from a distance to draw their attention or the like.

সম্পর্কিত অন্যান্য পোস্ট
খাদ্য সংক্রান্ত
উপাদানে লেখা E471 বা E476 কোড সম্বলিত সকল খাদ্যদ্রব্য কি ‘হারাম’?
অসত্য
বিদেশ সংক্রান্ত
মার্কিন প্রেসিডেন্ট ট্রাম্প কি জুতা পড়ে কাবা ঘর পরিদর্শন করেছেন?
অসত্য
অলৌকিকত্ব ও কুসংস্কার
সমুদ্রের পাদদেশে কি সেজদারত মানুষ আকৃতির গাছ পাওয়া গিয়েছে?
অসত্য
ভিডিও
অলৌকিকত্ব ও কুসংস্কার
১৪০০ বছর পূর্বে ইসলাম ধর্মের প্রবর্তক কি এই পাথর দুটিকে বেঁধে রেখে গিয়েছেন?
অসত্য",0
903,jachai.org,https://www.jachai.org/fact-checks/post-903,religious,2017-06-09T23:04:59.000Z,ভারতে মসজিদ ভাঙ্গার প্রতিবাদে আন্দোলনরত মুসলমানদের উপরে পুলিশের প্রহার?,"এই দাবীর প্রেক্ষাপটে প্রচারিত ভিডিওটি ২০১৫ সালের আগস্ট মাসের। ভারতের বিহারে পাটনা শহরের গর্দানিবাগ এলাকায় ‘বেতন বৃদ্ধি ও স্থায়ীকরণের দাবিতে’ আন্দোলন করে মাদ্রাসা শিক্ষকরা। মুখ্যমন্ত্রীর বাড়ির দিকে অভিযান শুরু করলে পুলিশ লাঠিচার্জ করে তাদের রোধ করার চেষ্টা করে। পুলিশের লাঠিতে ৩৫ জন জখম হন।

ভিডিওটি ‘প্রতিবাদী হাসান’ নামক একটি ফেইসবুক পেইজ থেকে প্রচার করা হয় ২০১৬ সালের ডিসেম্বরে মসজিদ ভেঙ্গে দেওয়ার প্রতিবাদে আন্দোলনরত মুসলিমদের উপর পুলিশের নির্যাতনের ভিডিও হিসেবে। গত ডিসেম্বরে ভিডিওটি পেইজে আপলোড করার পর এই পর্যন্ত আড়াই লাখের উপর শেয়ার হয় এবং হুবহু বিবরণে বিভিন্ন ফেইসবুক পেইজ ও একাউন্ট থেকে পুনরায় আপলোড দেওয়া হয়।

সম্পর্কিত অন্যান্য পোস্ট
ধর্মীয় বিশ্বাস সংক্রান্ত
ছবিগুলো কি ভারতে গরুর মাংস বহনের জন্য মুসলিম যুবককে পিটিয়ে হত্যা করার ঘটনার?
অসত্য
ভিডিও
ধর্মীয় বিশ্বাস সংক্রান্ত
ইসলাম বিরোধী চলচ্চিত্র ‘ইনোসেন্স অব মুসলিমস’ কি নতুন করে প্রকাশ করা হয়েছে?
অসত্য
বানোছবি
এই ছবিটি কি ভারতে কন্টেইনারে পাওয়া অপহরণকৃত মৃত শিশুদের?
অসত্য
ভিডিও
বানোছবি
সিসিটিভি ভিডিও: ভারতে গরুর মাংস বিক্রির অপরাধে কুপিয়ে হত্যা?
অসত্য",0
848,jachai.org,https://www.jachai.org/fact-checks/post-848,quote-check,2017-06-07T17:28:48.000Z,সুলতানা কামাল: ‘ভাস্কর্য না থাকলে বাংলাদেশে মসজিদও থাকার দরকার নাই’?,"মে ২৮, ২০১৭ তারিখে নিউজ২৪ চ্যানেলে ‘ভাস্কর্য অপসারণ ও পুনস্থাপন’ প্রসঙ্গে প্রচারিত হয় চ্যানেলটির নিয়মিত টকশো ‘জনতন্ত্র গণতন্ত্র’ এর আলোচিত পর্বটি। টকশোটিতে তত্ত্বাবধায়ক সরকারের প্রাক্তন উপদেষ্টা ও ‘আইন ও শালিস কেন্দ্র’-এর নির্বাহী পরিচালক, সুলতানা কামালসহ আরও উপস্থিত ছিলেন, হেফাজতে ইসলামের কেন্দ্রীয় নেতা মুফতি সাখওয়াত হোসাইন, গণজাগরণ মঞ্চের মুখপাত্র ইমরান এইচ সরকার এবং আওয়ামী লীগের সংসদ সদস্য অপু উকিল।

এই টকশোর জের ধরেই গত জুন ২ তারিখ, শুক্রবার, হেফাজতে ইসলাম এক সভায় অভিযোগ আনে সুলতানা কামালের বিরুদ্ধে। হেফাজতের নেতৃবৃন্দ দাবী করেন যে টকশোতে সুলতানা কামাল বলেছেন – “ভাস্কর্য থাকতে না দিলে মসজিদ থাকতে দেওয়া হবে না।”

Position Not Set

টকশোটির আলোচিত অংশটির কথোপকথন হুবহু তুলে ধরা হলো―

সুলতানা: “আমার কথা হলও যে, সেটা (ভাস্কর্যটি) যদি মূর্তিও হয়, সেটাও সেখানে থাকলে অসুবিধা কি? মুসলমানরা সেটা পূজা না করলেই হলও।”

সাখওয়াত: “হ্যাঁ, অসুবিধা আছে।”

সুলতানা: “না, কোন অসুবিধা নাই।”

সাখওয়াত: “এটা (ভাস্কর্যটি থাকা) আমাদের মুক্তিযুদ্ধের চেতনা বিরোধী।”

সুলতানা: “মোটেই না।”

সাখওয়াত: “মুক্তিযুদ্ধের চেতনা হচ্ছে সাম্প্রদায়িকতা মুক্ত।”

সুলতানা: “তার মানে কি? হিন্দুদের কিছুই থাকবে না?”

সাখওয়াত: “সব থাকবে।”

সুলতানা: “তাহলে (সাখাওয়াত হোসেইনের যুক্তি অনুযায়ী) তো মসজিদও থাকার কথা না (যেহেতু সেটিও একটি সম্প্রদায়ের প্রতীক)।”

সাখওয়াত: “(ভাস্কর্যটি রাখা যাবে না) কারণ এই মূর্তিটা একটা সম্প্রদায়ের।”

সুলতানা: “হ্যাঁ, অবশ্যই।”

সাখওয়াত: আদালত প্রাঙ্গণের মতো গুরুত্বপূর্ণ জায়গায় কোন সম্প্রদায়ের প্রতীক থাকতে পারে না।”

সুলতানা: “নিশ্চয়ই (সম্প্রদায়ের প্রতীক) থাকতে পারে।”

সাখওয়াত: “যদি সেটা (সম্প্রদায়ের প্রতীক) থাকে তাহলে সেটা মুক্তিযুদ্ধ বিরোধী হবে।”

সুলতানা: “তাহলে (মুক্তিযুদ্ধ বিরোধী হলে) ওখানে ঈদগাহ আছে কেন? ওখানে মসজিদ আছে কেন? (সেসবও তো একটি সম্প্রদায়ের প্রতীক)”

ইমরান: “আচ্ছা, আপনি যদি এখন হিন্দুদের মন্দির দেখলেই আর প্যাগোডা দেখলেই, চার্চ দেখলেই যদি আপনি মনে করেন সেটি সাম্প্রদায়িকতা তাহলে তো হলও না।”

সুলতানা: “সেখানে যদি মসজিদ থাকতে পারে, মূর্তি থাকতে পারবে না কেন?”

সাখওয়াত: “অবশ্যই থাকবে। মসজিদ থাকবে…”

সুলতানা: (কথার মাঝখানে) “তাহলে মূর্তি থাকতে পারবে না কেন?”

সাখওয়াত: “…মুসলমানরা মসজিদে গিয়ে এবাদত বন্দেগি করবে।”

সুলতানা: “তাহলে হিন্দুরাও করবে।”

সাখওয়াত: “হিন্দুরা তাদের মতো করে পূজা করবে।”

ইমরান: “আচ্ছা, আপনি বলেন আর কোনটা কোনটা মুর্তি বাংলাদেশে? এটা জানতে চাই।”

সাখওয়াত: “আমি আগে শেষ করি। হেফাজতে ইসলাম শুধু…হেফাজতে ইসলাম না, ইসলাম এই জায়গায় তার বক্তব্য স্পষ্ট-কোনও ধর্মের ওপর আঘাত হোক, ইসলাম এটা বরদাশত করে না।”

এই কথোপকথনে এটি সুস্পষ্ট যে সুলতানা কামাল “ভাস্কর্য না থাকলে বাংলাদেশে মসজিদও থাকার দরকার নাই” এমন কোন মন্তব্য বা দাবী করেন নি। ‘আদালত প্রাঙ্গণে কোন সম্প্রদায়ের প্রতীক থাকলে তা স্বাধীনতা চেতনা বিরোধী’ – মুফতি সাখওয়াত হোসাইনের এমন একটি যুক্তি প্রদান করে। এর পরিপ্রেক্ষিতে সুলতানা কামালের পাল্টা যুক্তি দিয়ে বলেন যে সাম্প্রদায়িক প্রতীক থাকলে তা মুক্তিযুদ্ধের চেতনা বিরোধী হলে, আদালত প্রাঙ্গণে ঈদ্গাহ বা মসজিদও থাকার কথা না, যেহেতু সেসবও একটি সম্প্রদায়ের প্রতীক। এই অনুষ্ঠানটিতে কোন বক্তাই ‘দরকার নেই’, ‘থাকা যাবে না’ -এই ধরণের কোন বাক্যই ব্যবহার করে নি।

অপরদিকে আবার কেউ কেউ দাবীটিকে বদলীয়ে ‘মন্দির না থাকলে, মসজিদ থাকার দরকার নাই’ বলেও প্রচার করে। অনুষ্ঠানটির শেষ দিকে ‘বিভিন্ন স্থানে মন্দির ভাঙ্গার ঘটনার’ প্রসঙ্গ ছাড়া, পুরো টকশোতে মন্দির বিষয়ক কোন মন্তব্য কোন বক্তাই করেন নি।

মে ২৮ তারিখে অনুষ্ঠানটি সম্প্রচার হলেও এই উক্তিটি নিয়ে বিতর্ক শুরু হয় হেফাজত ইসলাম-এর নেতৃবৃন্দের দাবীর পর। এই দাবীর জের ধরে ফেইসবুক ও ইউটিউবে তৈরি করা হয় অগণিত বিদ্বেষমূলক পোস্ট যার কোন কোনটিতে সুলতানা কামালকে ‘দেশ থেকে বের করে দেওয়ার’, ‘গ্রেফতার করার’ দাবী জানানো হয়। এছাড়াও বিভিন্ন মাধ্যমে তাকে হত্যার হুমকিও প্রদান করা হয়।

সম্পর্কিত অন্যান্য পোস্ট
উক্তিটি কি করেছেন?
ইমরান খান: ‘বাংলাদেশ সেমিফাইনালে উঠে চ্যাম্পিয়ন ট্রফির সৌন্দর্য্য নষ্ট করেছে’?
অপ্রমাণিত
গুজবের দাবী
‘ওকে জানু’ সিনেমায় কি প্রীতম ও আসিফের গান নকল করেছেন এ আর রহমান?
অসত্য
প্রকৃতি ও মহাধ্বংস
৭ দিন ধরে কি ‘ইকুইনক্স’ এর ভয়াবহ তাপদাহ পরিলক্ষিত হবে?
অসত্য
রাজনীতি
নোবেল শান্তি পুরস্কারের জন্য সংক্ষিপ্ত তালিকায় শেখ হাসিনা?
অসত্য
আমাদের কথা

এই ঘটনাটি বাংলাদেশের একটি ভয়ঙ্কর বাস্তবতার নির্দেশ দেয়। একটি কথোপকথন, যা সম্পূর্ন ভিডিও সহকারে রেকর্ড করা ও সবার জন্য উন্মুক্ত, তা দিয়েও কত সহজে আমাদের দেশে গুজব রটিয়ে মানুষকে বিশ্বাস করানো যায়। শুধু বিশ্বাসই না, সেই বিশ্বাসকে মোড় দেওয়া যায় বিদ্বেষ ও সংঘাতে। দৃষ্টিসীমাতে সত্য থাকলেও আবেগকে কাজে লাগিয়ে কোন বিশেষ পরিশ্রম ছাড়াই সেটির ব্যাপারেও অন্ধত্ব সৃষ্টি করা সম্ভব।

আর এই উত্তেজনার সুযোগ নেয় বিবেকবর্জিত কিছু স্বার্থানেসি গোষ্ঠী, যারা নিউজ পোর্টাল ও সংবাদের নাম করে বিদ্বেষকে টাকায় রূপান্তর করছে। তাদের এই ধরনের কাজের জন্য প্রাণ হারাতে হতে পারে নির্দোষীদের এবং বাস্তবতা এই যে, তারা হয়তো প্রাণ হারানোর ঘটনাটিকেও সংবাদ বানিয়ে সেটিকে রুপান্তর করবে টাকায়।

সতর্ক থাকুন, দায়িত্বের সাথে শেয়ার করুন। কারণ একসময় গুজবের শিকার হতে পারেন আপনিও।",0
807,jachai.org,https://www.jachai.org/fact-checks/post-807,national-issue,2017-06-06T11:32:21.000Z,লংগদুতে আদিবাসীদের উপর হামলা: কিছু ভুল ছবি,"জুন ২, ২০১৭ তারিখ সকালে কিছু অজ্ঞাতনামা লোক স্থানীয় যুবলীগ নেতার মৃত্যুর জের ধরে রাঙ্গামাটির লংগদু উপজেলায় ৩টি গ্রামে বসবাসকারী আদিবাসীদের ঘরে আগুণ লাগিয়ে দেয়। তিনটিল্লা, মানিকঝড় ও বাট্টিপাড়া গ্রামে এই আক্রমণে প্রায় একশতাধিক বাড়ীতে লুট ও অগ্নিসংযোগের তথ্য পাওয়া যায়।

শুক্রবার এই খবর সোশ্যাল মিডিয়াতে ছড়িয়ে পড়ে সকাল ১১টার দিকে। তথ্য ও ছবির দুষ্প্রাপ্যতার কারণে ফেইসবুকে কেউ কেউ নিজস্ব মন মত ছবি ও তথ্য পরিবেশন করে। এছাড়াও বিভিন্ন নিউজ পোর্টাল দুপুর নাগাদ বিভিন্ন রিপোর্ট প্রকাশ করে। ‘রাঙামাটি প্রতিনিধি’ উল্লেখ থাকলেও তারা সোশ্যাল মিডিয়ার এসব পোস্টগুলোর উপর ভিত্তি করেই খবর প্রকাশ করে। শুধুমাত্র দ্রুত রিপোর্ট করার প্রতিযোগিতায় এসব সংবাদ মাধ্যমগুলো কিছু ভুল ছবি তাদের প্রতিবেদনে ফিচার করে। বহুল প্রচারের পর অনেকে নিঃশব্দে সেসব মুছেও ফেলে। তবে বিভিন্ন মাধ্যমে তুলে ধরার পরও দৈনিক ইত্তেফাক পরের দিন তাদের প্রধান শিরোনামে এমন একটি ভুল ছবি ছাপায়।

একটু একটু করে সংযোজনা-বিয়োজনের পর সত্য ঘটনাও একসময় প্রশ্নবিদ্ধ হয়ে পড়ে এবং হারিয়ে ফেলে গুরুত্ব। পরবর্তীতে সৃষ্ট ঘোলাটে পরিস্থিতির সুবিধা নেয় স্বার্থান্বেষী গোষ্ঠী এবং জন্ম দেয় আরও নতুন সহিংসতার। যেমনটা আমরা দেখেছি রোহিঙ্গাদের উপর মিয়ানমার সরকারের নির্যাতনের ঘটনায়।

ফেইসবুক কখনই খবর বা তথ্যের নির্ভরযোগ্য উৎস না। দেশে দায়িত্বশীল সাংবাদিকতা প্রতিষ্ঠার লক্ষ্যেই সংবাদ মাধ্যমগুলোকে ফেইসবুক ভিত্তিক খবর তৈরি করা বন্ধ করতে হবে। নয়তো এর খেসারত কেবল পত্রিকাগুলোকে না, সমগ্র জাতিকেই দিয়ে যেতে হবে। বিশেষত পার্বত্য চট্টগ্রামে দীর্ঘদিন ধরে চলমান সহিংসতাগুলোর মত সংবেদনশীল বিষয়গুলোতে সংবাদ মাধ্যমগুলোর উদাসীনতা কোনভাবেই কাম্য নয়।

সম্পর্কিত অন্যান্য পোস্ট
বানোছবি
এই ছবিগুলো কি ভোলায় গণধর্ষণের শিকার হওয়া ‘হিন্দু’ ছাত্রীদের?
অসত্য
ভিডিও
ধর্মীয় বিশ্বাস সংক্রান্ত
ছবিগুলো কি ভারতে গরুর মাংস বহনের জন্য মুসলিম যুবককে পিটিয়ে হত্যা করার ঘটনার?
অসত্য
ভিডিও
বানোছবি
সিসিটিভি ভিডিও: ভারতে গরুর মাংস বিক্রির অপরাধে কুপিয়ে হত্যা?
অসত্য
বানোছবি
ছবি গুজব: মিয়ানমারের মংদুতে নিজ ঘরে আগুন দিচ্ছে ‘রোহিঙ্গা বাঙ্গালিরা’?
অসত্য
দাবী: ছবিটি লংগদুতে অদিবাসীদের ঘর অগ্নিসংযোগের।
দাবীটি অসত্য

সঠিক তথ্য: এই ছবিটি ২০১৬ সালের নভেম্বর মাসে ঢাকার টঙ্গিতে বয়লার বিস্ফোরণের।

পাদটীকা
দাবী: ছবিটি লংগদুতে অদিবাসীদের ঘর অগ্নিসংযোগের।
দাবীটি অসত্য

সঠিক তথ্য: গাইবান্ধার সাঁওতাল পল্লীতে নভেম্বর ৬, ২০১৬ তারিখে সাঁওতালদের উচ্ছেদের সময় পুলিশ তাদের বস্তিতে আগুন ধরিয়ে দেয়। ছবিটি আল-জাজিরায় প্রকাশিত একটি ভিডিও ফুটেজ থেকে নেওয়া।

পাদটীকা
দাবী: ছবিটি লংগদুতে অদিবাসীদের ঘর অগ্নিসংযোগের।
দাবীটি অসত্য

সঠিক তথ্য: গাইবান্ধার সাঁওতাল পল্লীতে নভেম্বর ৬, ২০১৬ তারিখে সাঁওতালদের উচ্ছেদের সময় পুলিশ তাদের বস্তিতে আগুন ধরিয়ে দেয়। ছবিটি আল-জাজিরায় প্রকাশিত একটি ভিডিও ফুটেজ থেকে নেওয়া।

পাদটীকা
দাবী: ছবিটি লংগদুতে অদিবাসীদের ঘর অগ্নিসংযোগের।
Photo Credit: Satrong Chakma
দাবীটি অসত্য

সঠিক তথ্য: ২০১০ সালে পার্বত্য চট্টগ্রামের সাজেকে বাঙ্গালীদের সাথে এক সংঘর্ষে প্রায় ৬ জন জুম্মা আদিবাসী মারা যায়। ছবিটি এই সংঘর্ষে নিহত বুদ্ধাপতি চাকমার সন্তানদের সাক্ষাৎকার নেওয়ার সময়কার।

পাদটীকা
দাবী: ছবিটি লংগদুতে অদিবাসীদের ঘর অগ্নিসংযোগের।
দাবীটি অসত্য

সঠিক তথ্য: যুক্তরাষ্ট্রের ক্যালিফোর্নিয়া থেকে Phaj Ej Hmoob নামক একজন ফেইসবুক ইউজার ছবিটি ""Never lived your kids home alone like this"" বিবরণ দিয়ে কোন পটভূমি ছাড়া এই ছবি তিনটি প্রকাশ করে জুন ৪, ২০১৭ তারিখে। পরবর্তীতে এটি কম্বোডিয়ার বিভিন্ন ফেইসবুক একাউন্ট থেকে শেয়ার করা হয়। এবং কিছুদিন পর তা প্রচার হওয়া শুরু হয় লংগদুতে অগ্নিসংযোগের ছবি হিসেবে। Phaj এর পোস্টটিতে অনেকেই ছবিটির ঘটনা জানতে চাইলেও সে ঘটনার আর কোন বিবরণ দেয় নি। এছাড়া আমরাও তার সাথে যোগাযোগ করার চেষ্টা করি কিন্তু তার থেকে কোন প্রত্যুত্তর পাওয়া যায় নি।

পাদটীকা
দাবী: ছবিটি লংগদুতে অদিবাসীদের ঘর অগ্নিসংযোগের।
দাবীটি অসত্য

সঠিক তথ্য: ছবিটি ২০১০ সালের রামগড় উপজেলার একটি সংঘর্ষের ছবি বলে তথ্য পাওয়া যায়। যা থেকে জানা যায় জালিপাড়ায় এপ্রিল ১৭, ২০১০ তারিখে একজন মার্মা পুলিশ ছবিটি তুলে।

পাদটীকা
দাবী: ছবিটি লংগদুতে অদিবাসীদের ঘর অগ্নিসংযোগের।
দাবীটি অসত্য

সঠিক তথ্য: বরিশাল নগরীর বেলতলা বাজার এলাকায় একটি বিস্কুটের গোডাউন আগুনে পুড়ে যায়। ছবিটি পাওয়া যায় কালের কন্ঠের ফেব্রুয়ারি ৪ তারিখের একটি রিপোর্টে।

পাদটীকা",0
811,jachai.org,https://www.jachai.org/fact-checks/post-811,religious,2017-06-01T14:11:15.000Z,বিদ্যানন্দ ফাউন্ডেশন কি সনাতন (হিন্দু) ধর্মীয় সংগঠন?,"বিবিসি বাংলার নাম অনুকরণে ‘blogspot’-এ তৈরি করা একটি ফ্রি ব্লগিং ওয়েবসাইটে “খাবারের সাথে ‘গো’চেনা মিশিয়ে ইফতার বিতরণ করছে সনাতন হিন্দুদের সংগঠন বিদ্যানন্দ ফাউন্ডেশন”-এমন শিরোনামে একটি খবর প্রকাশ করা হয়। বিবিসি বাংলার নামে তৈরি করা এবং বিবিসি বাংলার লোগো ব্যবহার করা হলেও এই সাইটটির সাথে বিবিসি নিউজ এর কোন সম্পর্ক নেই। এই ব্লগ ওয়েবসাইটে প্রকাশিত সব খবর বানোয়াট, যেসব সাধারণ মানুষকে বিভ্রান্ত করার উদ্দেশ্যেই প্রকাশ। এই ওয়েবসাইটের প্রতিটি শিরোনামই উস্কানিমূলক ও বিদ্বেষপূর্ণ।

ছবি: সাইটটির ঠিকানা (bbc-banglaa[ডট]blogspot.my) আর বিবিসি বাংলার ওয়েবসাইটের ঠিকানা এক নয়।

২০১৩ সালে প্রতিষ্ঠিত বিদ্যানন্দ ফাউন্ডেশন একটি শিক্ষা সহায়ক স্বেচ্ছাসেবী সংগঠন। সরকার নিবন্ধিত সংগঠনটি সুবিধাবঞ্চিত শ্রেণীর ছেলেমেয়েদের শিক্ষা সংক্রান্ত সহায়তা প্রদান করে থাকে। সারা দেশে প্রতিষ্ঠানটির ৮টি শাখা রয়েছে। বিনামূল্যে শিক্ষাদান, বইপত্র ও শিক্ষা উপকরণ বিতরণ, উন্মুক্ত পাঠাগার সেবা, শিশুদের এক টাকায় খাদ্য প্রদানসহ বিভিন্ন সমাজসেবামূলক কার্যক্রম পরিচালনা করে আসছে সংগঠনটি।

https://www.facebook.com/Bidyanondo/videos/1176426149059207/

প্রতিষ্ঠানটি ধর্মীয় কোন সংগঠন নয়। এর নামটি এসেছে ‘বিদ্যা+আনন্দ’ থেকে এবং নির্দিষ্ট কোন ব্যক্তির নাম অনুসারে নয়। বিভিন্ন ধর্মালম্বি স্বেচ্ছাসেবকদের দ্বারাই এই সংগঠনটি পরিচালিত হচ্ছে, কোন প্রাতিষ্ঠানিক অনুদানে নয়, বরং সাধারণ মানুষের সরাসরি অনুদানে। এই সংগঠনের অন্যতম উদ্যোগ হচ্ছে ‘১ টাকায় আহার’ যার মাধ্যমে প্রায় প্রতিদিন ১,৫০০ দুঃস্থ মানুষের মাঝে মাত্র ১ টাকায় খাদ্য প্রদান করা হয়। এই রমজানে এই উদ্যোগটি ‘১ টাকায় ইফতার ও সেহরি’ প্রদানের মাধ্যমে কার্যক্রম অব্যাহত রেখেছে।

‘বিবিসি বাংলা’ নাম ব্যবহারে করে প্রচারিত রিপোর্টটি ধর্মীয় উস্কানি প্রদান করে সংগঠনটিকে ‘ইসলাম বিদ্বেষী’ ও ‘হিন্দু ধর্মীয়’ সংগঠন বলে প্রচার করে এবং দাবী করে যে বিতরণ করা ইফতারে ‘গোমূত্র’ মেশানো হচ্ছে।",0
779,jachai.org,https://www.jachai.org/fact-checks/post-779,health,2017-05-29T20:46:14.000Z,আঙুলে সুচ ফুটিয়ে রক্তক্ষরণের মাধ্যমে কি স্ট্রোক রোধ করা যায়?,"২০০৩ সালের দিকে এই গুজব অনলাইনে হাজির হলেও এটি জনপ্রিয় হয় ২০০৬ সালে এবং ২০১৫ সালের দিকে এটি আধিপত্য বিস্তার করে। সোশ্যাল মিডিয়ার মাধ্যমে বাংলাদেশে এর প্রচলন শুরু হয় ২০১৬ সালের এপ্রিলের দিকে, যা কিছুদিন পরপর আবার ফিরে আসে।

বিভিন্ন মাধ্যমে প্রচারিত বার্তাটি মূলত ইংরেজিতে প্রচারিত গুজবের অনুবাদিত সংস্করণ মাত্র। মূল বার্তাটি প্রচারিত হওয়া শুরু করে চেইন ইমেইলের মাধ্যমে যা বিভিন্ন ওয়েবসাইট ও সোশ্যাল মিডিয়া একাউন্টের মাধ্যমে জনপ্রিয় হয়ে উঠে। ‘স্ট্রোক’ একটি খুবই বিপদজনক শারীরিক অবস্থা এবং সাধারণভাবেই এই ব্যাপারে আমাদের শঙ্কা থাকলেও জ্ঞান খুবই সীমিত। তাই অনেকে ভয় ও উপকার করার উদ্দেশ্যেই এই গুজবটি প্রচার করে থাকলেও এই বার্তা দ্বারা প্রচারিত তথ্য কেবল ভিত্তিহীনই না, বরং বিপদজনকও বটে।

এই ধরণের চিকিৎসার বৈজ্ঞানিক কোন ভিত্তি নেই এবং কোন স্বাস্থ্যবিষয়ক কর্তৃপক্ষ দ্বারা স্বীকৃত না।[1] হাসপাতালে না নিয়ে কালক্ষেপণ করে এই ধরণের চিকিৎসা প্রদান খুবই দ্বায়িত্বজ্ঞানহীন আচরণ হবে যেহেতু এতে রোগীর প্রকৃত সেবা পাওয়া আরও বিলম্বিত হবে। এর ফলস্বরুপ রোগী তার প্রাণ হারাতে পারে কিংবা স্থায়ী ক্ষতির সম্মুখীন হতে পারে।

এই বার্তায় বলা হয় স্ট্রোকের রোগীকে কোথাও না সরাতে যেহেতু সরালে ‘মস্তিষ্কে রক্তক্ষরণ’ বিস্ফোরণ হতে পারে। মূল ইংরেজি বার্তায় আরও বলা হয়, এই প্রাথমিক চিকিৎসার মাধ্যমে রোগীকে স্বাভাবিক হতে সময় দিতে নয়তো তাড়াহুড়া করে ডাক্তারের কাছে নেওয়া হলে এ্যাম্বুলেন্সের ঝাঁকুনিতে ‘মস্তিষ্কে রক্তক্ষরণ’ বিস্ফোরণ হতে পারে। অথচ রোগীকে দ্রুত হাসপাতালস্থ না করা হলে এবং প্রকৃত চিকিৎসা না প্রদান করা হলে স্ট্রোকের ফলে ক্ষতির ঝুঁকি বাড়তেই থাকবে। এছাড়াও স্ট্রোকে সর্বোচ্চ রক্তক্ষরণ হতে পারে কিন্তু নড়াচড়ার কারণে রক্তনালী বিস্ফোরণ হয়ে থাকে না।[2] পাশাপাশি, এই ধরনের রোগী স্বাভাবিক হতে কয়েক ঘণ্টা লাগতে পারে এমন কি এই অপেক্ষায় জীবননাশও হতে পারে।

স্ট্রোকের প্রকারভেদ

স্ট্রোকের স্থায়ীকালের উপর ভিত্তি করে দুইভাবে ভাগ করা হয়। একিউট স্ট্রোক ও মাইনর স্ট্রোক।[2] একিউট স্ট্রোকের ফলাফল জীবননাশী কিংবা স্থায়ী ক্ষতি হতে পারে। এটিকে আবার প্রকৃতির উপর ভিত্তি করে দুইভাগে ভাগ করা হয়।[3] একিউট স্ট্রোক হলে, একমিনিট ধরে সুচের ফুঁটায় আঙুল বা কান দিয়ে সামান্য কিছু রক্তক্ষরণের ফলে মস্তিষ্কের রক্ত জমাট খুলে (ischemic stroke) কিংবা মস্তিষ্কের রক্ত ক্ষরণ (hemorrhagic strokes) বন্ধ হয়ে স্বাভাবিক হয়ে যাওয়ার কোন যুক্তি নেই। তাই কিছুক্ষণ পর যদি রোগী আপনাআপনি সুস্থ হয়ে যায়, তাহলে তা সুচ দিয়ে ফুটো করার ফলে নয়, বরং রোগী মাইনর স্ট্রোক বা transient ischemic attack (TIA) এ আক্রান্ত হওয়ার পর স্বাভাবিকভাবেই স্বাভাবিক অবস্থায় ফিরে এসেছে বলেই হয়েছে।

মাইনর স্ট্রোক মূলত সাময়িক কোন শারীরিক জটিলতার জন্য মস্তিষ্কে রক্ত চলাচল বাধাগ্রস্ত হলে ঘটে।[4] এতে রোগী কোনরূপ স্থায়ী ক্ষতি ছাড়া ২৪ ঘণ্টার মধ্যে, অধিকাংশ ক্ষেত্রে ১০-১৫ মিনিটের মধ্যেই, স্বাভাবিক অবস্থায় ফিরে আসে। তবে কোন ধরনের স্ট্রোকই কেবল উপসর্গ দেখে যথাযথ পরীক্ষা নিরীক্ষা ছাড়া নির্ণয় করা সম্ভব না। যেহেতু সব স্ট্রোকেই লক্ষণগুলো প্রায় একই এবং ভিন্ন শারীরিক সমস্যায়ও এইসব দেখা দিতে পারে।[2] তাই স্ট্রোক হচ্ছে কিংবা হয়েছে মনে হলে ডাক্তারের পরামর্শ গ্রহণ করা একান্ত জরুরি।

স্ট্রোকের লক্ষণ

স্ট্রোকের প্রধান (তবে অনন্য নয়, অন্য রোগের ক্ষেত্রেও প্রযোজ্য হতে পারে এমন) উপসর্গ হচ্ছে―[4]

মুখ, হাত অথবা পায়ের আকস্মিক অবশতা বা দুর্বলতা, বিশেষত শরীরের যেকোন একপাশে।
আকস্মিক বিভ্রান্তি, কথার জড়তা, অথবা কথা বুঝায় সমস্যা হওয়া
এক বা উভয় চোখে না দেখতে পাওয়া
হাঁটতে সমস্যা হওয়া, মাথা ঘুরা কিংবা শরীরের ভারসাম্য ঠিক রাখতে না পারা
অজানা কারণে প্রচণ্ড মাথা ব্যথা করা

স্ট্রোক একটি মারাত্মক শারীরিক অবস্থা। এর কোন গৃহস্থলী প্রাথমিক চিকিৎসা নেই।[5] স্ট্রোকের এসব উপসর্গ দেখা দিলে কোনভাবেই দেরি না করে রোগীকে নিকটস্থ হাসপাতালের ইমারজেন্সিতে ভর্তি করাতে হবে এবং অভিজ্ঞ নিউরোলজিস্টের পরামর্শ গ্রহণ করতে হবে।

‘ডিজিটাল হাতুড়ে ডাক্তার’ সতর্কতা

‘মেডিকেল এডভাইস বিডি’ নামক একটি তথাকথিত মেডিকেল সাইট সরাসরি এই বার্তাটি হুবহু কপি-পেস্ট করে প্রচার করে। আবার ‘এই বার্তা’ নামক একটি নিউজপোর্টালে লেখাটির দৃশ্যমান পার্থক্য হচ্ছে, শিরোনামে ‘বাবা’ এর স্থানে ‘আম্মু’ লেখা। এসব ছাড়াও আরও অসংখ্য ওয়েবসাইট বা ফেইবুক পেইজে এই বার্তা কপি-পেস্ট করে প্রচার করা হয়। এ থেকে বুঝা যায়, এইধরনের সাইট কিংবা বিভিন্ন ডাক্তারের নামে পরিচালিত ফেইসবুক পেইজ ও ফেইক প্রোফাইল পরিচালকদের চিকিৎসা বিষয়ক কোন অভিজ্ঞতা নেই অথবা কোন অভিজ্ঞ ডাক্তারের সাথেও তাদের সম্পর্ক নেই। এদের ওয়েবসাইটের তথ্য উৎসগুলো হচ্ছে নামে-বেনামে পরিচালিত বিভিন্ন বিদেশী ওয়েবসাইট এবং এদের মূল উদ্দেশ্য স্বাস্থ্যসেবা না বরং মানুষের ভয়ভীতি ও অজ্ঞতাকে কাজে লাগিয়ে এসব মাধ্যমগুলো ব্যবহার করে অর্থ উপার্জন।

অনলাইনে পাওয়া যে কোন তথ্য বিশেষত, স্বাস্থ্য ও খাদ্য বিষয়ক তথ্যগুলো নির্ভরযোগ্য উৎস ছাড়া বিশ্বাস করা থেকে বিরত থাকুন। এমনকি ডাক্তারের নাম উল্লেখ ছাড়া কোন ‘জনপ্রিয়’ পত্রিকাতেও এই বিষয়ক তথ্য ছাপালে এককথায় বিশ্বাস করবেন না। প্রয়োজনে ডাক্তারের পরামর্শ নিন এবং এরূপ তথ্য শেয়ারের পূর্বে সম্পূর্ণ নিশ্চিত হয়ে নিন। আপনার অসচেতন আচরণ কারোর প্রাণনাশের কারণ যাতে না হয়।

সম্পর্কিত অন্যান্য পোস্ট
স্বাস্থ্য ও চিকিৎসা
করোনাভাইরাস সম্পর্কিত এই ‘বিশেষ হেলথ বুলেটিন’-এর তথ্য কতটা সঠিক?
অসত্য
স্বাস্থ্য ও চিকিৎসা
ক্যান্সার কোন রোগ না, শুধুমাত্র ভিটামিন ‘B17’ এর ঘাটতি?
অসত্য
বানোছবি
ছবির এই সেতুটি কি বাংলাদেশে নির্মিত ‘শাহজালাল ফ্লাইওভার’?
অসত্য
স্বাস্থ্য ও চিকিৎসা
দুধ ও আনারস একসাথে খেলে কি মানুষ মারা যায়?
অসত্য
ভিডিও",0
772,jachai.org,https://www.jachai.org/fact-checks/post-772,fauxtography,2017-05-28T05:31:17.000Z,এই ছবিগুলো কি ভোলায় গণধর্ষণের শিকার হওয়া ‘হিন্দু’ ছাত্রীদের?,"মে ২৩ তারিখের দিকে এই গুজবটি বাংলাদেশের বিভিন্ন সোশ্যাল মিডিয়া একাউন্ট থেকে প্রচার করা হয়। প্রচারিত তথ্যমতে এইগুলো বাংলাদেশের ভোলা জেলার বোরহান উদ্দিন থানার আবদুল জব্বার মহাবিদ্যালয়ের ৭জন ধর্ষিত ছাত্রীর। এই সাতজনকে একদল মুখোশ পড়া যুবক তুলে নিয়ে যায় এবং ধর্ষণের পর দুইজনকে হত্যা করে। বাকিদের স্থানীয় একটি হাসপাতালে ভর্তি করা হয়। এটি সম্পূর্ণ বানোয়াট একটি খবর। এমন কোন ঘটনার প্রমাণ বা দাবী সোশ্যাল মিডিয়ার এই পোস্টটি ছাড়া কোথাও পাওয়া যায় না।

এই পোস্টটিতে ব্যবহৃত ছবিগুলো ভারতের ছত্তিসগড় প্রদেশে রায়পুর শহরে একটি সড়ক দুর্ঘটনায় নিহতদের।[1] ঘটনাটি ঘটে ২০১৫ সালের অক্টোবর মাসে।[2][3] প্রায় ৭৫ জন ছাত্রছাত্রীকে নিয়ে একটি ট্র্যাক্টর নিয়ন্ত্রণ হারিয়ে উল্টে পড়লে সেখানে ৫ জন মারা যায়, যাদের ৩ জন ছাত্রী ছিল। ছাত্রছাত্রীরা সোনাই ধাপাই মন্দিরে ‘নভোরাত্রি’ উৎসবের জন্য রাজকাট্টি গ্রাম থেকে ভ্রমণ করছিলো।

গুজবটি ছড়িয়ে পড়ার ক’দিন পর এই ‘ধর্ষিতাদের’ হিন্দু দাবী করে এটিকে সাম্প্রদায়িক রূপ দেওয়ার চেষ্টা চালানো হয়।

সম্পর্কিত অন্যান্য পোস্ট
ধর্মীয় বিশ্বাস সংক্রান্ত
ছবিগুলো কি ভারতে গরুর মাংস বহনের জন্য মুসলিম যুবককে পিটিয়ে হত্যা করার ঘটনার?
অসত্য
ভিডিও
বানোছবি
সিসিটিভি ভিডিও: ভারতে গরুর মাংস বিক্রির অপরাধে কুপিয়ে হত্যা?
অসত্য
জাতীয় ইস্যু
লংগদুতে আদিবাসীদের উপর হামলা: কিছু ভুল ছবি
খাদ্য সংক্রান্ত
রাজধানীতে কি গরু-খাসির নামে ‘কুকুরের মাংসের’ বিরিয়ানি বিক্রি হচ্ছে?
অপ্রমাণিত",0
756,jachai.org,https://www.jachai.org/fact-checks/post-756,foreign-issue,2017-05-27T17:35:19.000Z,মার্কিন প্রেসিডেন্ট ট্রাম্প কি জুতা পড়ে কাবা ঘর পরিদর্শন করেছেন?,"মে ২২ তারিখের পর বিভিন্ন সোশ্যাল মিডিয়া একাউন্ট থেকে এই ছবিটি প্রচার করা হচ্ছে মার্কিন প্রেসিডেন্ট ডোনাল্ড ট্রাম্পের সাম্প্রতিক সৌদি আরব সফরের ছবি হিসেবে। ছবির সাথে সংযুক্ত বর্ণনা মতে, এখানে দেখানো হচ্ছে মুসলমানদের পবিত্র কাবা ঘর পরিদর্শনে এসেছেন প্রেসিডেন্ট ট্রাম্প এবং তিনি জুতা পরিহিত অবস্থায় হাঁটছেন, যেখানে সৌদি বাদশাহ নিজে খালি পায়ে হাঁটছেন।

ছবিটি নির্দ্বিধায় ভুয়া হিসেবে সনাক্ত করা যায় এবং এটি ফটোশপ করা তো নই বরং ‘হাতে আঁকা’, যেখানে রঙ, দূরত্ব ও আয়তনে বিভিন্ন জিনিসের আনুপাতিক অবস্থা ভুল আছে। অথচ কেউ কেউ এটিকে সত্যি বলে প্রচার করছে এবং কিছু মানুষ তা বিশ্বাসও করছে।

কাবা ঘর পরিষ্কার করার সময়, সৌদি প্রিন্স খালিদ আল-ফয়সাল বিন আব্দুল আজিজ কাবা ঘর পরিদর্শনে আসেন কাজের তদারকি করতে।

এই ছবিটি মূল যে ছবিটির আদলে ‘আঁকা’ তা হচ্ছে ২০১৫ সালের নভেম্বর ৮-এ তোলা। [1] মূল ছবিটিতে কাবা ঘর পরিষ্কার করার সময়, সৌদি প্রিন্স খালিদ আল-ফয়সাল বিন আব্দুল আজিজ কাবা ঘর পরিদর্শনে আসেন কাজের তদারকি করতে। এসময় তার সাথে যোগ দেন মক্কা ও মদিনার মসজিদ দুইটির দায়িত্বপ্রাপ্ত প্রেসিডেন্ট ড. আব্দুল রহমান বিন আজিজ আল-সুদাইস ও মসজিদ আল-হারামের ভাইস-প্রেসিডেন্ট ড. মুহাম্মদ বিন নাসের আল-খুজাইম।

নকল ছবিটিতে প্রিন্স খালিদের স্থানে ডোনাল্ড ট্রাম্পের ছবি আঁকা হয় এবং ড. আল-খুজাইমের অবয়বকে দাবী করা হচ্ছে সৌদি আরবের বাদশাহ হিসেবে।

উল্লেখ্য অমুসলিমদের কাছে মক্কা নিষিদ্ধ শহর নামে পরিচিত। [2] কেননা মক্কায় মুসলমান ছাড়া অন্য ধর্মালম্বিদের প্রবেশ নিষেধ। প্রেসিডেন্ট ট্রাম্প সাম্প্রতিক সফরে মসজিদে হারামে প্রবেশ তো পরের কথা, তিনি মক্কায়ই যান নি। সৌদি আরবের রাজধানী রিয়াদে অনুষ্ঠিত ‘আরব ইসলামিক আমেরিকান সামিটে’ যোগদানের পর ট্রাম্প সেখান থেকে সরাসরি ইসরাইলের উদ্দেশ্যে যাত্রা শুরু করেন। [3][4]

সম্পর্কিত অন্যান্য পোস্ট
ধর্মীয় বিশ্বাস সংক্রান্ত
ছবিগুলো কি ভারতে গরুর মাংস বহনের জন্য মুসলিম যুবককে পিটিয়ে হত্যা করার ঘটনার?
অসত্য
ভিডিও
ধর্মীয় বিশ্বাস সংক্রান্ত
ছবিগুলো কি ভারতে হজ্জ যাত্রীদের উপর নির্যাতনের চিত্র?
অসত্য
ভিডিও
ধর্মীয় বিশ্বাস সংক্রান্ত
ইসলাম বিরোধী চলচ্চিত্র ‘ইনোসেন্স অব মুসলিমস’ কি নতুন করে প্রকাশ করা হয়েছে?
অসত্য
বানোছবি
সিসিটিভি ভিডিও: ভারতে গরুর মাংস বিক্রির অপরাধে কুপিয়ে হত্যা?
অসত্য",0
731,jachai.org,https://www.jachai.org/fact-checks/post-731,food-hoax,2017-05-27T14:30:38.000Z,মেন্টোস ও পেপসি একসাথে খেলে কি সায়ানাইড বিষ তৈরি হয়ে মানুষ মারা যায়?,"এই গুজবটির উৎপত্তি ধরা যায় ২০০৬ সালের নভেম্বরে, যখন কিছু মাধ্যমে দাবী করা হয় পেপসি এবং মেন্টোস খেয়ে ব্রাজিলের এক শিশুর মৃত্যু হয়েছে। যদিও গুজবটিতে মৃতের কোন নাম পাওয়া যায়নি, নির্দিষ্ট কোনো শহর বা এলাকার নাম উল্লেখ করা হয়নি এবং সময়কাল হিসাবে দিন-তারিখের বদলে কেবল ‘গত সপ্তাহ’ উল্লেখ করা হয়। হালে পানি না পাওয়া এই গুজবটি কয়েক বছর পর একই বিবরণীতে ‘গত বছর’ ঘটে যাওয়া ঘটনা হিসাবে রটতে থাকে যার পুনরাবৃত্তি এপর্যন্ত বেশ কয়েকবার হয়েছে। কিন্তু প্রমাণিত হওয়া তো দূরে থাক, ব্রাজিলের জাতীয় কিংবা এলাকাভিত্তিক কোন সংবাদ মাধ্যমে এই মৃত্যুর খবর বা সত্যতা খুঁজে পাওয়া যায়নি।

‘সায়ানাইড বিষ’ তৈরি হয়?

ইউটিউবে খুঁজলে মেন্টোস/পোলো এর মত মিন্ট জাতীয় ক্যান্ডি এবং পেপসি/কোক জাতীয় কোলা এর সংমিশ্রণে উষ্ণপ্রস্রবণ (Geyser) প্রতিক্রিয়ার শ’খানেক ভিডিও পাওয়া যাবে, যার কয়েকটির ভিউ প্রায় দশ মিলিয়ন। মজার বিষয় হচ্ছে, এই অস্বাভাবিক বাহ্যিক উদগিরণ দর্শনীয় হলেও তা থেকে সায়ানাইড উৎপন্ন হয় – এমন ধারনাটি সম্পূর্ণ ভ্রান্ত এবং এটি নিতান্ত একটি গুজব ছাড়া কিছু নয়। প্রায় একযুগ ধরে এই গুজব প্রচারিত হলেও, এই দুই ধরণের উপাদান একসাথে খেয়ে কেউ মারা যাওয়ার কিংবা হতাহত হওয়ার ঘটনা কোন নির্ভরযোগ্য সংবাদ মাধ্যমে কখনো আসেনি। পেপসি ও মেন্টোসের মত সহজলভ্য ও জনপ্রিয় খাদ্যদ্রব্যের মাধ্যমে যদি এত সহজেই সায়ানাইডের মত মারাত্মক বিষ তৈরি হতো, তাহলে এই বিষ দ্বারা মানুষ মরে যাওয়া খুব সাধারণ একটি ঘটনা হতো।

পেট ফেটে যায়?

ডিসকভারি চ্যানেলের বিখ্যাত অনুষ্ঠান মিথবাস্টারসের ২০০৬ সালের এক পর্বে মেন্টোস ও সফট ড্রিঙ্কসের এই গুজবটি ভাঙ্গা হয়।[1] পরীক্ষা করে দেখা যায়, স্বাভাবিকভাবেই এসব সোডার বোতল খুললে ভেতরে প্রেসারাইজড কার্বন-ডাইঅক্সাইড বের হয়ে এসে এক প্রকার ঝর্নার সৃষ্টি করে। বোতলের ভেতরে যে কোন বস্তু প্রবেশ করানো হলেও সেই বস্তুটি বোতলের তলায় যেতে যেতে এই ধরণের কার্বন-ডাইঅক্সাইডের বুদবুদ তৈরি হয়। মিন্ট জাতীয় এই ক্যান্ডিগুলোর মধ্যে থাকা উপাদান বুদবুদ হওয়ার এই প্রক্রিয়াকে আরও তরান্বিত করে আরও জোরাল ঝর্নার সৃষ্টি করে।

তবে কেউ যদি মেন্টোস খেয়ে সোডা (পেপসি/কোক/সফট ড্রিঙ্কস) খায়, সেটি পাকস্থলীতে পৌঁছানোর পথেই উৎপন্ন গ্যাস উবে যেতে থাকে। অবশিষ্ট কিছু থাকলেও তা পাকস্থলীকে কিছুটা স্ফীত করতে পারে। কিন্তু পাকস্থলী ফেটে যাওয়ার মত গ্যাসের ঝর্না তৈরি হওয়ার মত অবস্থায় থাকে না।

ইউটিউবে যেরকম মেন্টোস এবং পেপসির ভল্কানিক ইরাপশনের ভিডিও আছে, সেরকম অগণিত ভিডিও আছে যেখানে দেখানো হয়েছে শতভাগ ক্ষেত্রে এই দুটি খেয়ে সায়ানাইডের প্রতিক্রিয়ায় কিংবা পেট ফেটে কেউ মারা যায়নি। কিন্তু কোলা খাওয়ার পরে একাধিক মেন্টোস খেলে মাত্রাতিরিক্ত গ্যাস উৎপন্ন হয়ে বমিভাব কিংবা পেটজনিত সমস্যা হতে পারে।[2]

সুতরাং, মেন্টোস এবং পেপসিসহ যেকোনো ধরনের সোডাজাতীয় সফট ড্রিঙ্কস একসাথে বা আগে-পরে খেলে মারা যাওয়ার কোন সম্ভাবনা নেই। যদিও সেটা কতটা সুস্বাদু এবং সুখকর হবে সে ব্যাপারে প্রশ্ন থাকে।",0
735,jachai.org,https://www.jachai.org/fact-checks/post-735,nature-apocalypse,2017-05-23T14:49:47.000Z,৭ দিন ধরে কি ‘ইকুইনক্স’ এর ভয়াবহ তাপদাহ পরিলক্ষিত হবে?,"বিষুব বা ইকুইনক্স (Equinox) একটি স্বাভাবিক বাৎসরিক প্রাকৃতিক ঘটনা। এসময় পৃথিবীর তল সূর্যের কেন্দ্র বরাবর অতিক্রম করে। বলা যায় এ সময় সূর্য পৃথিবীর বিষুব রেখা বরাবর অবস্থান করে। এই ঘটনা ঘটে বছরে দুইবার, ২০ মার্চ ও ২৩ সেপ্টেম্বর। [1] মে মাসে এটি হয় না এবং সপ্তাহব্যাপী এটি ঘটার দাবীও সম্পূর্ণ ভিত্তিহীন।

বিষুবের সময়, সারা পৃথিবী জুড়ে দিনরাত্রি প্রায় সমান হয়। তবে সূর্যের কৌণিক আকার ও বায়ুমণ্ডলের প্রতিসরণের কারণে তা একেবারে সমান সমান হয় না।

এসময় ‘ভয়াবহ’ তাপদাহ হওয়ার দাবীটিও ভিত্তিহীন। ইকুইনক্স এর সময় সূর্য যেহেতু বিষুব রেখা বরাবর থাকে তাই বিষুব অঞ্চল ও এর আশেপাশের স্থানগুলোতে তাপমাত্রা কিছুটা বেশি অনুভূত হতে পারে যদি আকাশে মেঘ না থাকে। তবে বিষুব অঞ্চলের বাইরের স্থানগুলো যেমন বাংলাদেশ, যেটি কর্কট ক্রান্তি রেখায় অবস্থিত, এসব স্থানে ইকুইনক্স এর উল্লেখযোগ্য কোন প্রভাব নেই। অন্যদিকে কর্কট ক্রান্তি রেখায় সূর্য সবচেয়ে কাছে থাকে উত্তর অয়নান্ত (June solstice) এর সময়, যেটি ঘটে জুন মাসের ২০-২১ তারিখে হয়। [2]

মে মাসে ইকুইনক্স তখনই হওয়া সম্ভব যখন পৃথিবীর আহ্নিক গতি ও বার্ষিক গতিতে অস্বাভাবিক পরিবর্তন আসবে। আকস্মিক এমন পরিবর্তন হলে পৃথিবীর প্রায় সব প্রাকৃতিক নীতির উপর বিরূপ প্রভাব পড়ে প্রায় সবকিছু ধ্বংস হয়ে পড়বে। [3]

গ্রীষ্মকালে অতিরিক্ত ঘামের ফলে আমাদের শরীর থেকে দ্রুত পানি কমে যায়। তাই শরীরের পানির মাত্রা ঠিক রাখতে ও হিটস্ট্রোক প্রতিরোধ করতে এই সময় স্বাভাবিকভাবেই বেশি পানি পান করতে হবে। এছাড়াও যথাসম্ভব সরাসরি রোদের তাপ থেকে নিজেকে সুরক্ষিত রাখতে হবে।

সম্পর্কিত অন্যান্য পোস্ট
খাদ্য সংক্রান্ত
রাজধানীতে কি গরু-খাসির নামে ‘কুকুরের মাংসের’ বিরিয়ানি বিক্রি হচ্ছে?
অপ্রমাণিত
বানোছবি
এই ছবিগুলো কি ভোলায় গণধর্ষণের শিকার হওয়া ‘হিন্দু’ ছাত্রীদের?
অসত্য
ভিডিও
প্রকৃতি ও মহাধ্বংস
নাসা কি টানা আট দিন সূর্য না উঠার সতর্কতা দিয়েছে?
অসত্য
বানোছবি
সিসিটিভি ভিডিও: ভারতে গরুর মাংস বিক্রির অপরাধে কুপিয়ে হত্যা?
অসত্য",0
723,jachai.org,https://www.jachai.org/fact-checks/post-723,fake-news,2017-05-23T11:03:07.000Z,শিক্ষামন্ত্রী: ‘রাত ১০টার পর কোনো শিক্ষার্থীকে অনলাইন দেখলে তার বিরুদ্ধে ব্যবস্থা নেয়া হবে’?,"‘কলার কণ্ঠ’ নামক একটি ওয়েবসাইটে শিক্ষামন্ত্রী নুরুল ইসলাম নাহিদের উক্তি হিসেবে একটি বানোয়াট রিপোর্ট প্রকাশ করলে তা অনেকে সত্য বলে মনে করে।

‘কলার কণ্ঠ’ একটি ব্যঙ্গ-রসাত্মক জাল সংবাদ ওয়েব সাইট। বহুল প্রচারিত পত্রিকা ‘কালের কণ্ঠ’-এর নামের সাথে মিল রেখে তৈরি করা এই সাইটটির সব খবর ভুয়া ও বানোয়াট। যদিও ব্যঙ্গ-রসাত্মক (satire) সাইটগুলোর সাধারণ নীতি অনুসারে সাইটের ধরণ ও পরিচিত সুস্পষ্টভাবে উল্লেখ করা উচিত কিন্তু এই সাইটটিতে তা করা হয় নি।

কোন শিক্ষার্থীকে নির্দিষ্ট সময়ের পর অনলাইন দেখলে তার বিরুদ্ধে ব্যবস্থা নেওয়ার কথা শিক্ষামন্ত্রী নুরুল ইসলাম নাহিদ কখনো বলেন নি। তবে ইতিপূর্বে এই বছরের এপ্রিল মাসে এমন একটি দাবী মন্ত্রীপরিষদ বিভাগ থেকে উঠানো হয়, যাতে টেলিযোগাযোগ কর্তৃপক্ষকে রাত ১২টার পর ফেইসবুক বন্ধ করে দেওয়ার অনুরোধ করা হয়। যা পরবর্তীতে ডাক ও টেলিযোগাযোগ প্রতিমন্ত্রী তরানা হালিম নাকচ করে দেয় এবং বলেন, “এমন কোন সিদ্ধান্ত নেওয়া হয়নি এবং তা বন্ধ করার কোন প্রশ্নই ওঠে না। এমন কি বিষয়টি নিয়ে কোন বিবেচনাও করা হয়নি।”",0
693,jachai.org,https://www.jachai.org/fact-checks/post-693,food-hoax,2017-05-18T12:39:25.000Z,উপাদানে লেখা E471 বা E476 কোড সম্বলিত সকল খাদ্যদ্রব্য কি ‘হারাম’?,"গুজবের উৎপত্তি

যুক্তরাষ্ট্রে ২০০৮ সালের শেষের দিকে জনৈক ‘ড. এম আজাদ খান’ এর বরাত দিয়ে এই ধরণের ইমেইল বার্তা প্রচার শুরু হয় বিভিন্ন ওয়েবসাইটে। মূল লেখাটির শিরোনাম ছিল ‘PIG FAT’। যুক্তরাজ্য ভিত্তিক হালাল খাদ্য বিষয়ক কর্তৃপক্ষ, GMWA Food Guide এই বার্তাটিকে ‘প্রমানহীন দাবী’ বলে উল্লেখ করে এবং এটি প্রচারে বিরত থাকার পরামর্শ দেয়।[1]

বাংলাদেশে এই বার্তাটি বহুল প্রচারিত হয় জনৈক প্রফেসর ড. মোহাম্মদ নুরুল হকের একটি বার্তার মাধ্যমে। এই বার্তাটি যথেষ্ট নির্ভরযোগ্য না যেহেতু এটি প্রতিষ্ঠিত কোন গবেষণা না বরং একটি ‘চেইন মেইল’ এর উপর নির্ভর করে দাবীকৃত। এছাড়াও এই বার্তাটিতে তথ্য প্রদানেও কিছু ভুল আছে। ২০০৮ সালে প্রচারিত মূল ইমেইল বার্তা অনুসারে, ‘ড. এম আজাদ খান’ পাকিস্তান না, বরং যুক্তরাষ্ট্র ভিত্তিক গবেষক।[1] তিনি যুক্তরাষ্ট্র ভিত্তিক মেডিকেল রিসার্চ ইন্সটিটিউটের কর্মকর্তা, ফ্রান্সের Departments of Food Administration-এর নয়। তার লেখার শিরোনাম ছিল ‘PIG FAT’ কিন্তু এই বার্তায় বলা হয় এটির শিরোনাম ‘Are we eating Pork?’।

এই বার্তায় উল্লেখিত সকল ই-নাম্বার সম্বলিত খাদ্যেই যে শূকরের মাংস বা চর্বি ব্যবহৃত হচ্ছে এমন দাবীটি সঠিক নয়। এমন কি এসবের কোনকোনটিতে প্রাণীজ উপাদান যেমন মাংস, চর্বি কিংবা হাড় নাও থাকতে পারে এবং বিকল্প হিসেবে উদ্ভিজ্জ উপাদানও ব্যবহার করা হতে পারে।

সত্যতা যাচাই

ই-নাম্বার (E-Number) দ্বারা প্যাকেটজাত খাদ্যদ্রব্যে ব্যবহৃত নির্দিষ্ট কিছু ‘ফুড এডিটিভ’ নির্দেশ করা হয়। এটি ইউরোপিয়ান ইকোনোমিক কমিউনিটি (EEC) দ্বারা উদ্ভাবন করা হয় এবং পরবর্তীতে এই তালিকাটি সারা বিশ্বের খাদ্য উৎপাদন শিল্প দ্বারা গৃহীত হয়।

‘E471’ ও ‘E476’ কোড খাদ্যে ব্যবহৃত বিশেষ প্রকার Fatty acids নির্দেশ করে যা ‘এমালসিফাইয়ার‘ হিসেবে ব্যবহার করা হয়। এমালসিফাইয়ার (Emulsifier) হচ্ছে কিছু বিশেষ প্রকার সংযোজিত খাদ্য উপাদান (Food additive) যা প্যাকেটজাত খাদ্যদ্রব্যে ব্যবহার করা হয়, সেটির গুনগতমান দীর্ঘদিন ধরে রাখার জন্য। এটি বিশেষত চকলেট জাতীয় খাদ্যে ব্যবহার করা হয়, যাতে সেটিতে থাকা ফ্যাট ও প্রোটিন তাপমাত্রার কারণে সহজে গলে না যায়।

Mono-and Diglycerides of Fatty Acids (E471) ও Polyglycerol Esters of Polycondensed Esters of Caster Oil (E476) তৈরিতে উদ্ভিজ্জ তেল কিংবা পশু চর্বি ব্যবহার করা হয়।[2][3] কিন্তু এসবে শুধুমাত্র ‘শূকরের মাংসই’ ব্যবহার করা হয় এমন কোন দাবীর ভিত্তি নেই। বরং তুলনামূলক সাশ্রয়ী হওয়ায় ও নিরামিষভোজীদের চাপে যুক্তরাষ্ট্রসহ ইউরোপের বিভিন্ন দেশে অধিকাংশ ক্ষেত্রে এসব উৎপাদনে উদ্ভিজ্জ তেল ব্যবহার করা হয়।

খান মোত্তাফিকুজ্জামান এর পোস্টটিতে ‘Safari’ চকলেটেও ‘E471’ ও ‘E476’ উপাদান পাওয়ার কথা দাবী করা হয়। তবে এই চকলেটের প্যাকেটের গায়ে উপাদান অংশে ‘Hydrogenerated vagetable fat used – contains trans fats’ কথাটি সুস্পষ্টভাবে উল্লেখ করা আছে। যার অর্থ বুঝায় এটিতে ‘Animal Fat’ ব্যবহার করা হয়নি।

‘Muslim Consumer Group’ তাদের ওয়েবসাইটে এই দুইটিকে ‘মুশবুহ’ (হালাল নাকি হারাম তা সুস্পষ্ট না) বলে উল্লেখ করে, যেহেতু এই দুইটিতে পশু চর্বি ব্যবহার করা হতেও পারে, আবার নাও হতে পারে।[4] মুসলমান ক্রেতাদের ক্ষেত্রে এই ধরণের পণ্য ব্যবহারে পরামর্শ হচ্ছে, ‘হালাল’ ট্যাগ অথবা ‘নিরামিষভোজীদের জন্য উপযোগী’ (Suitable for Vegetarian) ট্যাগ দেখে কিনা।

কোন নাম্বারগুলো সবসময়ই হারাম নির্দেশ করে?

তবে নিম্নের ই-নাম্বারগুলো হারাম উপাদান নির্দেশ করে যেহেতু তা সবসময়ই নিষিদ্ধ উপাদান থেকেই তৈরি করা হয়[5]—

E120, E124, E354, E951, E999

কোন কোন ইসলামি মতামতে বলা হয়, যেহেতু এসব ফুড এডেটিভ তৈরিতে একাধিক ধাপে প্রক্রিয়াকরণ করা হয়, উপাদান সংযোজন ও বিয়োজন করা হয় এবং এর ফলে নতুন আরেক উপাদান সৃষ্টি হয় (যেমন এলকোহল থেকে ভিনেগার তৈরি করা হয়), তাই কোনো কোনো এই ধরণের উপাদানের মূল উৎসের বিধান নতুন উৎসের জন্য প্রযোজ্য নাও হতে পারে।[6]",0
676,jachai.org,https://www.jachai.org/fact-checks/post-676,health,2017-05-17T08:47:00.000Z,দুধ ও আনারস একসাথে খেলে কি মানুষ মারা যায়?,"যদিও বিশ্বের অন্য দেশগুলোতে এতটা শোনা যায় না, তবে “দুধ এবং আনারস একসাথে বা পরপর খেলে বিষক্রিয়া হয়ে মারা যাবে” – ছোটবেলা থেকে এই কথাটি শুনে আসেনি এরকম মানুষের সংখ্যা বাংলাদেশে একেবারে নেই বললেই চলে। এই ভয়ে অনেকে যেদিন দুধ বা দুগ্ধজাত কিছু খান, সেদিন ভুলেও আনারস মুখে তোলেন না।

দুধের অন্যতম উপাদান হল ক্যাসিন (Casein) । দুধের সাথে যখন কোন অ্যাসিডিক পদার্থ মেশানো হয়, যেমন লেবু, আনারস, বা টক জাতীয় অন্য কোন ফল বা খাবার, তখন তা দুধকে ভেঙ্গে ক্যাসিন আলাদা করে ফেলে এবং দুধ পরিণত হয় ছানায়। [1] এমনকি মানবদেহে পাকস্থলীর মাঝেও এক বিশেষ প্রকার গ্যাস্ট্রিক অ্যাসিড থাকে যা হজমে সহায়তা করে। দুধ পান করলে পাকস্থলীতে পৌঁছানোমাত্রই সেটি ক্যাসিন আলাদা করে দুধকে ছানায় পরিণত করে। এটি একটি স্বাভাবিক হজম প্রক্রিয়া, যা ছোটবড় সকলেরই হয়ে থাকে।[2]

দুধের মধ্যে আনারস মেশালে উপরে বর্ণিত কারণে দুধ জমাট বেধে ছানায় পরিণত হবে। যা একটি স্বাভাবিক প্রক্রিয়া এবং আনারস ছাড়া অন্য যেকোনো টক জাতীয় খাবারের জন্যও প্রযোজ্য। কিন্তু এর কারণে এমন কোন বিষক্রিয়া তৈরি হয় না, যাতে মানুষ মারা যেতে পারে। এরকম ‘অপ্রক্রিয়াজাত’ ছানা এবং ‘আনারস মিশিয়ে’ বানানো ছানার মধ্যে গঠনগত কোন পার্থক্য নেই। তাই এমন ‘কাঁচা’ ছানা খেলে যেসব শারীরিক সমস্যা হতে পারে (বিশেষত গ্যাস্ট্রিকজনিত কোন সমস্যা থাকলে), আনারস ও দুধ একসাথে খেলেও ঠিক সেই রকমই সমস্যা হতে পারে। এছাড়া বিশেষ কোন সমস্যা বা বিষক্রিয়া হবে না।

তবে এখানে বলে রাখা দরকার, আনারস কিংবা দুধে কারো কারো এলার্জী থাকতে পারে। সেক্ষেত্রে আনারস গ্রহণে কিংবা দুধ পানে বিরূপ শারীরিক প্রতিক্রিয়া দেখা দিতে পারে। এই জন্যই আলসার বা গ্যাস্ট্রিক বা ‘ল্যাক্টোজেন টলারেন্স’ কম এমন রোগীদেরকে দুধ পান করতে কিংবা বেশি পরিমাণে টক জাতীয় ফল খেতে নিরুৎসাহিত করা হয়। এই ধরণের পূর্ব শারীরিক অবস্থা না থাকলে, দুধ ও আনারস একসাথে খেলে আলাদা করে কোন স্বাস্থ্যঝুঁকি নেই। উল্লেখ্য বিশ্বের বিভিন্ন স্থানে আনারস ও দুধের তৈরি জনপ্রিয় বিভিন্ন পানীয় রয়েছে, যার মধ্যে ভাইফালা, বাবল টি পাইন্যাপল স্মুদিস, ওটাই, মিল্কশেক ইত্যাদি উল্লেখযোগ্য। এসব পানীয়তেও কোন বিষক্রিয়া হওয়ার প্রমাণ পাওয়া যায় না।

‘বঙ্গবন্ধু শেখ মুজিব মেডিকেল ইউনিভার্সিটির’ মেডিসিন বিভাগের প্রোফেসর ড. এ বি এম আব্দুল্লাহ এ বিষয় বলেন,[3]

“যদি কেউ আনারস ও দুধ একসাথে খায় তবে সে মারা যাবে – এমন ধারনাটি ভুল। এটি খাদ্যবিষয়ক কুসংস্কার বা ভ্রান্তধারনা।”

হলি মেডিকেল কলেজের মেডিসিন ডিপার্টমেন্টের, ড. শাহ মোনেমের সাথে কথা বলা হলে তিনি বলেন,[3]

“আমি কখনো কোন মানুষকে দুধ ও আনারস একসাথে খেয়ে মারা যেতে দেখি নি। এটি একটি কুসংস্কার। অনেক সময় আমরা দুধ-আনারসের ডেসার্ট, কাস্টার্ড বা স্মুদি খেয়ে থাকি। কিন্তু এসব খেলে বিশেষ কোন সমস্যা হয় না।”

এপলো হসপিটালের প্রধান পুষ্টিবিদ তামান্না চৌধুরী বলেন,[3]

“দুধ ঠিক মত প্রক্রিয়াজাত না করলে, কিংবা অসম পরিমাণে আনারসের মিশ্রণে তা শরীরে বিরূপ প্রতিক্রিয়া সৃষ্টি করতে পারে। যার ফলাফলে মৃত্যু না বরং পেট খারাপ হওয়া, বদ হজম কিংবা গ্যাস্ট্রিক জনিত সমস্যা হতে পারে।”

তবে ড. এ বি এম আব্দুল্লাহ, এই ধরণের সমস্যা এড়াতে ২-৩ ঘণ্টার পার্থক্যে দুধ ও আনারস খেতে পরামর্শ দেন এবং খালি পেটে আনারস খেতে নিরুৎসাহিত করেন।

“দুধ এবং আনারস একসাথে খেয়ে এক ব্যক্তির মৃত্যু”

অক্টোবর ১০, ২০০৮ তারিখে ‘দি ডেইলি স্টার’ পত্রিকায় এই শিরোনামে একটি প্রকাশিত খবর এই গুজবের পালে হাওয়া লাগায় বেশ খানিকটাই। এমনকি কয়েকটি বৈশ্বিক গণমাধ্যমেও খবরটি দি ডেইলি স্টারের বরাত দিয়ে প্রচারিত হয়। মূল খবরে এক লাইনে লেখা আছে যে, পরিবারের সদস্যরা জানিয়েছেন মৃত ব্যক্তি মদ্যপ অবস্থায় বাজি ধরে দুধ ও আনারস খান এবং কিছুক্ষণ পর অসুস্থ্যবোধ করেন। হাসপাতালে নেয়ার পথে তিনি মারা যান।

এখানে বিবেচ্য বিষয় হচ্ছে, মদ একটি পরিত্যাজ্য পানীয় যেহেতু এতে কোন স্বাস্থ্যগুণ নেই বরং শরীরের জন্য ক্ষতিকর একাধিক উপাদান আছে। অপরিমিত মদ্যপান স্বাস্থ্যঝুকির বড় একটি কারণ এবং এ থেকে সৃষ্ট বিষক্রিয়ায় প্রতিবছর অসংখ্য মানুষ মারা যায়। আনারস এবং দুধ একসাথে বা আগে-পরে খেলে কি হতে পারে তা বিস্তারিত পূর্বেই ব্যাখ্যা করা হয়েছে। তাই এই মর্মান্তিক দুর্ঘটনায় মদ্যপানই যে মূল প্রভাবক তা বলার অপেক্ষা রাখে না। দি ডেইলি স্টারের মত স্বনামধন্য একটি জাতীয় দৈনিকে অপরিণত এধরনের শিরোনামে (মদ্যপানকে উহ্য করে) খবর প্রকাশ খুবই বিভ্রান্তিকর উপস্থাপনা।

সম্পর্কিত অন্যান্য পোস্ট
স্বাস্থ্য ও চিকিৎসা
বাজারে কি ‘নকল’ বা ‘প্লাস্টিক’ ডিম পাওয়া যাচ্ছে?
অপ্রমাণিত
স্বাস্থ্য ও চিকিৎসা
কিছু প্যারাসিটামলে কি ‘ম্যাচাপু’ ভাইরাস পাওয়া যাচ্ছে?
অসত্য
স্বাস্থ্য ও চিকিৎসা
শুধুমাত্র ‘ভেজাল’ সরিষা তেল আগুনে উত্তপ্ত করলেই কি বর্ণহীন হয়ে যায়?
অসত্য
খাদ্য সংক্রান্ত
রাজধানীতে কি গরু-খাসির নামে ‘কুকুরের মাংসের’ বিরিয়ানি বিক্রি হচ্ছে?
অপ্রমাণিত",0
663,jachai.org,https://www.jachai.org/fact-checks/post-663,rumor-has-it,2017-05-16T06:49:57.000Z,সেনানিবাস এলাকায় ‘ভিক্ষাবৃত্তি’ করলে কি অর্থদন্ডের বিধান হচ্ছে?,"মার্চ ১৫, ২০১৭ তারিখের এক মন্ত্রীসভায় ‘সেনানিবাস আইনের সংশোধনী’ অনুমোদন করা হয়। এতে সেনানিবাস এলাকায় প্রকাশ্যে ‘মলমূত্র ত্যাগ’, ‘ভিক্ষাবৃত্তি’ ও ‘মাতলামি’ করলে ২০ হাজার টাকা জরিমানার বিধান রাখা হয়েছে। একই ধারায় এই আইনটি যোগ হলেও অধিকাংশ পত্রপত্রিকা কেবল ‘ভিক্ষাবৃত্তি’ অংশটিকে তুলে ধরে তাদের শিরোনামে।

১৯২৪ সালের আইন দ্বারা সেনানিবাস ক্যান্টনমেন্ট বোর্ড পরিচালিত হয়ে আসছে। এই সভায় এই আইনের ৪৩টি ধারা সংশোধন করে সাজার মেয়াদ বাড়ানোর প্রস্তাব করা হয়েছে।

এই প্রস্তাবিত সংশোধনীর আরও কয়েকটি দিক হচ্ছে―

১। ট্রাফিক আইন ভাঙলে আগে ৫০ টাকা জরিমানা হতো। সংশোধনীতে তা বাড়িয়ে দুই থেকে পাঁচ হাজার টাকা করা হয়েছে।

২। স্থাপনা নির্মাণকাজে বিলম্ব করলে ৫০ হাজার টাকা জরিমানা করার প্রস্তাব করা হয়েছে।

৩। কেউ যদি খোলা মাংস বহন করে, তবে শাস্তি হিসেবে তাঁর ২০ হাজার টাকা অর্থদণ্ডের কথা বলা হয়েছে।

৪। কেউ আতশবাজি করলে ৫০ টাকা জরিমানা করা হতো। বর্তমানে তা তিন হাজার টাকা করার প্রস্তাব করা হয়েছে।

সব ধারায় শুধু অর্থদণ্ডের কথা বলা হলেও কেউ যদি অর্থদণ্ড পরিশোধে ব্যর্থ হয়, তবে ক্যান্টনমেন্ট বোর্ড সে ক্ষেত্রে অন্য যেকোনো শাস্তির ব্যবস্থা করতে পারে।

আমাদের কথা

সাংবাদিকতার উদ্দেশ্যে কেবল নিরপেক্ষভাবে ঘটনা তুলে ধরা কিন্তু জনমতকে আকার দেওয়া না। এই ধরণের শিরোনামগুলো মূলত ব্যবহার করা হয় খবরকে ‘আকর্ষণীয়ভাবে’ মানুষের কাছে তুলে ধরার পন্থা হিসেবে। এই ধরণের প্রচেষ্টা হলুদ সাংবাদিকতা চর্চার শামিল।

হতে পারে এই ধরণের দণ্ড ‘অস্বাভাবিক’ কিংবা হতে পারে ‘ভিক্ষাবৃত্তির’ অংশটুকু আলাদা অনুচ্ছেদে আলাদা দণ্ডের অন্তর্ভুক্ত করা উচিত। কিন্তু সাংবাদিকতার কাজ এই ধরণের ঘটনা বিচার করা না কিংবা জনগণের কাছে তাই তুলে ধরা না, যা জনপ্রিয় বা সাংবাদিকরা যা দেখাতে চায়। সুষ্ঠু জনমত প্রতিষ্ঠায় সাংবাদিকদের নিরপেক্ষ ভূমিকা থাকা একান্ত জরুরি।",0
628,jachai.org,https://www.jachai.org/fact-checks/post-628,health,2017-05-03T14:39:55.000Z,কিছু প্যারাসিটামলে কি ‘ম্যাচাপু’ ভাইরাস পাওয়া যাচ্ছে?,"২০১৭ সালের শুরু দিকে এই বার্তাটি অনলাইনে প্রচার হওয়া শুরু হয়। যুক্তরাষ্ট্র, উগান্ডা, ইন্দোনেশিয়া, মালয়েশিয়া, ভারতসহ বিভিন্ন দেশে এই বার্তাটি অনুবাদিত হয়ে প্রচার করা হচ্ছে। বাংলাদেশে এটি প্রচার শুরু হয় এপ্রিলের শেষের দিকে এবং এই মাসের শুরুর দিকে এটি তীব্রভাবে ভাইরাল হয়।

‘ম্যাচাপু’ (Machupo) (‘Bolivian hemorrhagic virus’ বা ‘black typhus’ নামেও পরিচিত) একটি স্থানীয় রোগ যা উত্তর ও পূর্ব বলিভিয়ায় দেখা যায়।[1] ১৯৬২-১৯৬৪ সালের দিকে এটি বলিভিয়ায় মহামারি আকারে দেখা দেয়।[2] ২০০৮ সালের দিকে সেদেশে এই ভাইরাস সংক্রামণ আবারও বৃদ্ধি পায় বলে জানা যায়। কিন্তু এর বাইরে অন্য কোন দেশে এর প্রাদুর্ভাব এখনো পর্যন্ত পরিলক্ষিত হয় নি।

‘প্যারাসিটামলের মাধ্যমে এই রোগ ছড়ানোর’ এই বার্তাগুলো কেবল নিজস্ব দাবীতেই প্রচারিত হচ্ছে। এই দাবীটি সমর্থন করে এমন কোন সংবাদ কিংবা স্বাস্থ্য সংস্থার রিপোর্ট বাংলাদেশ তথা বিশ্বের কোন দেশেই পাওয়া যায় নি। উপরন্তু, ইন্দোনেশিয়ার ‘খাদ্য ও ঔষধ বিষয়ক প্রশাসন’ তাদের একটি বার্তায় এটিকে নিতান্তই গুজব বলে উল্লেখ করে বলে―[3]

সোশ্যাল মিডিয়ায় এই গুজবটি ছড়ানোর পূর্বে এজেন্সিটি এই ধরণের কোন ঘটনার রিপোর্ট পায় নি যাতে ‘ম্যাচাপু’ ভাইরাস প্যারাসিটামল কিংবা অন্য কোন ঔষধে পাওয়া গিয়েছে বলে উল্লেখ করা হয়েছে।

মালয়েশিয়ার স্বাস্থ্যবিষয়ক কর্তৃপক্ষও এই দাবীটিকে গুজব বলে উড়িয়ে দেয়―[4]

অধিকাংশ ভাইরাসের মত, ম্যাচাপু ভাইরাসও শুষ্ক পরিবেশের মধ্যে টিকে থাকতে পারে না বিশেষত যেমনটা প্যারাসিটামল ট্যাবলেটে থাকে।

‘ম্যাচাপু’ ভাইরাস ‘এরেনাভাইরাস’ (Arenavirus) গোত্রীয়  রক্তপ্রদাহসহ জ্বরের কারণ হতে পারে।এই মূহুর্তে এটি কেবল দক্ষিন আমেরিকায় দেখা যায়।

এটি মূত্র কিংবা ইঁদুরজাতীয় প্রাণীর মলের মাধ্যমে সংক্রামিত হয়।

ভারতের ‘BITS Pilani’-এর প্রফেসর সুমন কাপুর এই প্রসঙ্গে বলেন―[6]

যদি বার্তাটি সত্য হতো, তাহলে ভারতে ইতিমধ্যে এই রোগের প্রাদুর্ভাব দেখা যেতো, যেহেতু এখানে প্যারাসিটামল অনেক বেশী হারে খাওয়া হয়ে থাকে।

এই গুজব বার্তায় ব্যবহৃত হাসপাতালের ছবিটির বেডশিটের উপর নাম থেকে এটি ভারতের জয়পুরের ‘সাওয়া মান সিং’ হাসপাতালের ছবি বলে সনাক্ত করা যায়। এই একই ছবি পূর্বে ‘প্যাকেটের খাবার পানীর’ মাধ্যমে জ্বর সংক্রামিত হওয়ার একটি গুজবে ব্যবহার করা হয়। ভারতেও সোশ্যাল মিডিয়ায় এইধরনের গুজব সম্বলিত বার্তা প্রচার হলেও এমন কিছু প্রচলিত কোন গণমাধ্যমগুলোতে পাওয়া যায় নি। এমনকি এই পর্যন্ত ভারতে এই ভাইরাস সংক্রামণের একটি ঘটনাও রিপোর্ট হয় নি। যদিও বাংলাদেশে, ভারতের তৈরি প্যারাসিটামল পি-৫০০-এর ছবি ব্যবহার করে গুজবটি ছড়ানো হচ্ছে।

এতগুলো দেশের সোশ্যাল মিডিয়ায় এই সতর্ক বার্তা প্রচার হলেও, বলিভিয়া ছাড়া অন্য দেশগুলোতে উল্লেখ্যজনকহারে ‘ম্যাচাপুর’ মত একটি অতি সংক্রামক রোগ ছড়ানোর কোন রিপোর্ট পাওয়া যায় নি।

 

সম্পর্কিত অন্যান্য পোস্ট
স্বাস্থ্য ও চিকিৎসা
বাজারে কি ‘নকল’ বা ‘প্লাস্টিক’ ডিম পাওয়া যাচ্ছে?
অপ্রমাণিত
খাদ্য সংক্রান্ত
রাজধানীতে কি গরু-খাসির নামে ‘কুকুরের মাংসের’ বিরিয়ানি বিক্রি হচ্ছে?
অপ্রমাণিত
স্বাস্থ্য ও চিকিৎসা
‘নাপা’ ও ‘এইস’ ঔষধ কি নিষিদ্ধ করা হয়েছে?
অসত্য
ভিডিও
স্বাস্থ্য ও চিকিৎসা
শুধুমাত্র ‘ভেজাল’ সরিষা তেল আগুনে উত্তপ্ত করলেই কি বর্ণহীন হয়ে যায়?
অসত্য",0
549,jachai.org,https://www.jachai.org/fact-checks/post-549,health,2017-04-28T08:41:32.000Z,বাজারে কি ‘নকল’ বা ‘প্লাস্টিক’ ডিম পাওয়া যাচ্ছে?,"আমাদের দেশে রোহমর্ষকভাবে প্রচারিত ‘নকল’ ডিমের রিপোর্টগুলোতে যে ফুটেজসমূহ ব্যবহার করা হয় সেসবের অধিকাংশই বিভিন্ন বেনামী ইউটিউব ভিডিও ক্লিপিংস থেকে নেওয়া। এসব রিপোর্টের প্রায় কোনটিতেই প্রমাণসহ নিজস্ব ফুটেজ ব্যবহার করা হয় নি।

এসব রিপোর্টে যে সকল বিশেষজ্ঞদের অভিমত নেওয়া হয়েছে তাদের কেউই নিজস্ব গবেষণায় ‘নকল’ ডিম পেয়েছেন এমন কোন তথ্য উল্লেখ করে নি। বরং, বিভিন্ন ভিডিও ও ব্লগে প্রচারিত ‘নকল’ ডিম বানানোর উপাদানগুলো কেন স্বাস্থ্যের জন্য ক্ষতিকর তারা সেটির ব্যাখ্যা দিয়েছেন মাত্র। ‘নকল’ প্রমাণের জন্য প্রয়োজন ল্যাব টেস্টের মাধ্যমে কৃত্রিম উপাদানের উপস্থিতি পরিক্ষা করা। অথচ এই রিপোর্ট ও ভিডিওগুলো এই ধরণের পরিক্ষা এড়িয়ে গিয়েছে সুকৌশলে।

বিভিন্ন মাধ্যম থেকে প্রাপ্ত ‘নকল ডিম’ বিষয়ক তথ্যগুলো খুবই অসামঞ্জস্য ও অসম্পূর্ণ। একটি নকল ডিম তৈরির সম্পূর্ণ প্রক্রিয়া, বিশেষত ডিমের কুসুম তৈরির পর তা কিভাবে খোলসজাত করা হচ্ছে এটি কোন ভিডিওতে দেখানো হয় নি।

বাজারে কোন ‘নকল’ ডিম নেই তা প্রমাণ করা প্রায় অসম্ভব, যেহেতু সেটির জন্য বাজারের প্রতিটি ডিম পরীক্ষা করে দেখতে হবে। তাই, ‘Process of Elimination’-পদ্ধতিতে বাজারে ‘নকল’ ডিম আছে’ – এমন দাবী যেসব রিপোর্টে বা মাধ্যমে প্রচার করা হয়েছে আমরা এখানে সেগুলোর ভিত্তি বিশ্লেষণ করছি।

[toc]

‘প্লাস্টিকের’ ডিম কেন বলা হয়?

কোন এক অজানা কারণে বাংলাদেশ ও বিশেষ করে ভারতে ‘নকল’ ডিমকে ‘প্লাস্টিকের’ ডিমও বলা হয়। অথচ এই ‘প্লাস্টিকের’ ডিমের প্রমাণস্বরুপ যে লেখা বা ভিডিও উল্লেখ করা হয় সেসবের কোনটিতে এটিকে ‘প্লাস্টিকের’ ডিম বলে উল্লেখ করা হয় নি। এমন কি এই ডিম তৈরিতে ‘প্লাস্টিকের’ কোন উপাদান ব্যবহৃত হয় এমন কথাও বলা হয় নি। ডিমের খোলস ছাড়ানোর পর ডিমের মেমব্রেনের স্তরটি একটু অস্বাভাবিক পুরু হলে অনেকে এটিকে নকল ডিমের ‘প্লাস্টিকের’ স্তর বলে দাবী করেছে। এমন অস্বাভাবিক বৈশিষ্ট্যের ব্যাখ্যা এই লেখার শেষাংশে দেওয়া হয়েছে।

‘দ্যা ইন্টারনেট জার্নাল অব টক্সিকোলজি’ এর প্রতিবেদন

নকল ডিমের আলোচনাগুলোতে ‘দ্যা ইন্টারনেট জার্নাল অব টক্সিকোলজি’ এর একটি জার্নালের রেফারেন্স অনেক মাধ্যমে দেওয়া হয়ে থাকে। ‘আল্যাকজেন্ডার লি’ নামক একজন ব্যক্তির ২০০৫ সালে প্রকাশিত ঐ জার্নালটি মূলত অনলাইনে চলমান এই বিষয়ক অন্য সব রিপোর্টের মতই বিভিন্ন ইন্টারনেট ব্লগ ও রিপোর্টের উপর ভিত্তি করে বানানো ছিল। এটি বৈজ্ঞানিক কোন গবেষণার উপর ভিত্তি করে নয়। ভলিউম ২, সংখ্যা ১ -এ প্রকাশিত ঐ রিপোর্টটি পরবর্তীতে ‘ভুল করে প্রকাশ করা হয়েছে’ বলে জার্নাল কর্তৃপক্ষ জানায় এবং ঐ লেখকের আরও একটি জার্নালসহ এটি মুছে ফেলা হয়।

“প্লাস্টিকের ডিম চেনার ৭টি উপায়”

দৈনিক প্রথম আলোতে প্রকাশিত ‘প্লাস্টিকের ডিম চেনার উপায়গুলো’ মূলত ২০০৯ সালে প্রকাশিত ‘চায়না হাশ’ নামক চীন ভিত্তিক একটি ব্লগে প্রকাশিত তথ্যের হুবহু বঙ্গানুবাদ। [1] কেবল বাংলাদেশ নয়, অন্য দেশগুলোর বিভিন্ন রিপোর্টেও এই ব্লগকে মূল তথ্যসূত্র হিসেবে ট্রেসব্যাক করে পাওয়া যায়। অথচ এই ব্লগটি মূলত চীনা ভাষায় পরিচালিত একটি ফোরামের একটি পোস্ট থেকে ইংরেজিতে অনুবাদিত লেখা মাত্র।

দৈনিক প্রথম আলোতে প্রকাশের পর ‘প্লাস্টিকের’ ডিম চেনার এই উপায়গুলো আরও বেশ কিছু পোর্টাল ও সোশ্যাল মিডিয়া পেইজে ‘কপি-পেস্ট’ হয়ে ভাইরাল হয়। এই থেকে বলা যায়, দৈনিক প্রথম আলোসহ অন্যান্য মাধ্যমগুলোতে প্রকাশিত এই উপায়গুলো মূলত ইন্টারনেট থেকে লব্ধ কিছু তথ্যের উপর ভিত্তি করে তৈরি। এসব প্রকাশের পূর্বে কোন প্রকার গবেষণা কিংবা বিশেষজ্ঞের সাথে আলোচনা করা হয় নি। অর্থাৎ, এসব তথ্য লোকমুখে শোনা কিন্তু গবেষণালব্ধ নয়।

“কলকাতায় প্লাস্টিক ডিম বিক্রয়ের জন্য ১ জনকে গ্রেফতার”

মার্চ ৩১, ২০১৭ তারিখে আনিতা কুমার নামক একজন মহিলার অভিযোগের প্রেক্ষিতে ভারতের কলকাতায় শামিম আনসারি নামক একজন ডিম বিক্রেতাকে ‘নকল ডিম’ বিক্রয়ের জন্য পুলিশ গ্রেফতার করে।[2]

এই গ্রেফতারের ঘটনার পরপরই বাংলাদেশের গণমাধ্যমগুলো বাংলাদেশের বাজারেও ‘নকল’ ডিম প্রবেশ হচ্ছে বলে প্রচার শুরু করে। কলকাতার এই ঘটনাটি রিপোর্ট করে দি ডেইলি স্টার (বাংলা) “কলকাতার বাজারে ‘প্লাস্টিকের ডিম’, সীমান্ত পেরিয়ে ঢুকছে বাংলাদেশেও!”- এই শিরোনামে একটি প্রতিবেদন প্রকাশ করে। অথচ মূল প্রতিবেদনের ভিতরে বলা হয় “আশঙ্কা করা হচ্ছে, সীমান্ত পেরিয়ে প্লাস্টিকের ডিম বাংলাদেশে ঢুকে পড়তে পারে।” অর্থাৎ, একটি ‘আশঙ্কা’ শিরোনামে প্রচার করা হচ্ছে চলমান ঘটনা হিসেবে। তাও কোনরূপ তথ্য-উপাত্ত ছাড়া, শুধুমাত্র কলকাতা বাংলাদেশের পার্শ্ববর্তী বলে।

কলকাতার ঘটনাটি বিশ্লেষণ করলে দেখা যায়, এই সম্পূর্ণ অভিযানটি পরিচালনা করা হয়েছে আনিতা কুমারের একটি অভিযোগের প্রেক্ষিতে। তার ক্রয়কৃত কয়েকটি ডিম ‘প্লাস্টিকের’ বলে তিনি সন্দেহ করেন কেননা ডিমগুলোর খোলস পুড়িয়ে তিনি প্লাস্টিকের গন্ধ পেয়েছিলেন।

গ্রেফতারকৃত ব্যবসায়ী শামিম আনসারির পাইকারি বিক্রেতাসহ অন্যান্য কিছু দোকানী থেকে পুলিশ কয়েক বাক্স ডিম জব্দ করে পরীক্ষণের জন্য। এটি কোন ‘গোপন তথ্যের’ ভিত্তিতে পরিচালিত ‘সাড়াশি অভিযান’ ছিল না। অথচ দি ডেইলি স্টারের রিপোর্টে বলা হয়,

“গোয়েন্দাদের প্রাথমিক জেরায় শামীম আনসারির দেওয়া তথ্য পেয়ে শিয়ালদহের ডিম পট্টিতে গিয়ে বেশ কয়েকটি দোকানে হানা দিয়ে বিপুল পরিমাণ ‘নকল ডিম’ উদ্ধার করে পুলিশ।”

এছাড়াও ‘সময়ের কন্ঠস্বর’ তাদের রিপোর্টেও উল্লেখ করে,

“ভারতের কলকাতার কয়েকটি বাজার থেকে প্লাস্টিকের (নকল) ডিম জব্দ করেছে পুলিশ।”

যমুনা টিভি তাদের রিপোর্টে বলে,

“কলকাতার বেশ ক’টি বড় বাজার , শিয়ালদহের ডিম পট্টি ও বর্ধমান থেকে উদ্ধার হয়েছে বিপুল নকল ডিম”…”প্লাস্টিকের ডিম সহ গ্রেফতার হন কয়েকজন ব্যবসায়ী। তাদের দেওয়া গোপন তথ্যের ভিত্তিতেই শিয়ালদহের ডিম পট্টিতে চালানো হয় সাঁড়াশী অভিযান। উদ্ধার হয় বিপুল সংখ্যক নকল ডিম।”

অর্থাৎ, ডিম ‘নকল’ কিনা ‘আসল’ সেটি ল্যাব রিপোর্টে আসার আগেই এই মিডিয়াগুলো সিদ্ধান্ত প্রদান করেছে যে এসব ‘নকল ডিম’। এছাড়াও এই ঘটনায় গ্রেফতার হয়েছে মূলত ১ জন যেখানে যমুনা টিভি উল্লেখ করেছে একাধিক ব্যবসায়ীর কথা। ‘আন্তর্জাতিক ডেস্ক’ কিংবা ‘পশ্চিমবঙ্গ/কলকাতা প্রতিনিধি’ ইত্যাদি উল্লেখ করা থাকলেও এই রিপোর্টগুলোর তথ্যের ধরণ পর্যবেক্ষণ করলে বোঝা যায় এসব মূলত ভারতের বিভিন্ন অনলাইন গণমাধ্যমে প্রচারিত রিপোর্ট থেকে প্রাপ্ত তথ্য ও ফুটেজের উপর নির্ভর করে তৈরি করা।

উল্লেখ্য, ঘটনার প্রায় ৪ দিন পর, এই বিষয় গঠিত তদন্ত কমিটি তাদের রিপোর্টে সংগৃহীত নমুনায় ‘নকল’ বা ‘প্লাস্টিকের’ ডিম বলা যায়, এমন কোন আলামত পায় নি বলে জানায়।[3] ইতিপূর্বে ২০০৮ সালে ভারতের তামিলনাড়ু এবং কেরালায় এরকম ‘নকল’ ডিমের গুজব উঠলেও অনুসন্ধানে সেসব কেবল পচা ডিম বলে সনাক্ত করা হয়। [4][5]

দুঃখের বিষয় এই যে, শূধুমাত্র আমাদের দেশের নয়, এমনকি ভারতের গণমাধ্যমগুলোও তদন্ত কমিটির রিপোর্ট ততটা ফলাওভাবে প্রচার করে নি যতটা তারা ‘নকল’ ডিম পাওয়ার ঘটনাটি করেছিলো।

যমুনা নিউজের বিশেষ প্রতিবেদন

Jamuna News: “ডিমেও ভেজাল: ক্যালসিয়াম ক্লোরাইড ও অন্যান্য পদার্থ দিয়ে তৈরি”

এপ্রিল ১৭, ২০১৬ তারিখে যমুনা টিভিতে বাংলাদেশের বাজারে নকল ডিম পাওয়া যাচ্ছে এই মর্মে একটি প্রতিবেদন প্রচার করা হয়। ১) প্রতিবেদনের শুরুতেই প্রতিবেদক বাজার থেকে ২টি ডিম সংগ্রহ করে নিয়ে যায় কৃষি গবেষণা ইন্সটিটিউটে। পরীক্ষা নিরীক্ষার পর, একজন কৃষিবিজ্ঞানী দুইটি ডিমের একটি ডিম আসল ও অপরটি নকল হিসেবে সনাক্ত করেন। ২) তিনি উল্লেখ করেন, ‘নকল’ ডিমের মধ্যে পচনশীল উপাদান যেমন এ্যালবুমেন দেওয়া হয় এবং দীর্ঘদিন সংরক্ষণ ও গন্ধরোধের জন্য প্রিজারভেটিভ দেওয়া হয়। এমনকি নকল খোলস তৈরি করে রং করার পর, ‘নকল’ ডিম বিশ্বাসযোগ্য করার জন্য ডিমের গায়ে কৃত্রিমভাবে ময়লা বা রক্ত লাগিয়ে দেওয়া হয়। ৩) রিপোর্টের পরবর্তী পর্যায় ‘ইন্টারনেট খুঁজে’ প্রতিবেদক কথাগুলোর সত্যতা পায় বলে উল্লেখ করেন এবং ৪) বলেন যে সরাসরি ‘ক্যালসিয়াম ক্লোরাইড’ ও ডাই দিয়ে কুসুম তৈরি করা হয়। আরও বলা হয় ৫) “খালি চোখে পার্থক্য বোঝা না গেলেও বাল্বের আলোয় ‘নকল’ ও ‘আসল’ ডিমের পার্থক্য পরিষ্কার- যেখানে ভেতরটা ঘন কালো দেখায় এবং খোলসটা তুলনামূলক নাজুক হয়।” ৬) ডিমের পাইকারি বাজারে খবর নিয়ে প্রতিবেদক ‘নকল’ ডিম পাচারকারীদের একজনের ইন্টারভিউ নেন। পরিশেষে প্রতিবেদক বলেন, ৭) “২০০৪ সালে চীনে প্রথম কৃত্রিম ডিম তৈরি হয় এবং বিভিন্ন চাপের মুখে তা বন্ধ হয়ে যায় এবং ৮) এখন সেসব ভারত হয়ে বাংলাদেশে প্রবেশ করছে। ৯) আশার কথা হচ্ছে, এর ব্যাপকতা এখনো বাংলাদেশে এতটা বেশি নয়। তাই পরামর্শ হচ্ছে শুরুতেই যাতে এর আগমনটা বন্ধ করে দেওয়া যায়। এজন্য সচেষ্ট হতে হবে কর্তৃপক্ষকে।” ১০) পরবর্তী অংশে সাধারণ ডিমেও কিভাবে ক্ষতিকর উপাদান যোগ করা হচ্ছে সেই বিষয় আলোকপাত করা হয়।

এই প্রতিবেদনের বিশ্লেষণ

১) পরিসংখ্যানের ভাষায় সাধারণ দৈব চয়ন পদ্ধতিতে, বাংলাদেশের কোটি কোটি ডিমের মধ্য থেকে এক চেষ্টায় দুইটি ডিম সংগ্রহ করা হলে সেসবের একটি আসল ও অপরটি নকল হওয়ার সম্ভাবনা প্রায় অসম্ভবের কাছাকাছি কিন্তু হ্যাঁ, অবশ্যই অসম্ভব না। তবে এখানে বিবেচ্য বিষয় হচ্ছে, ‘নকল’ সনাক্তকরণের প্রক্রিয়াটি কি ছিল তা পরিবেদনে সুস্পষ্টভাবে বলা হয় নি। প্রতিবেদনের বিজ্ঞানী যদি কোন প্রকার ল্যাব টেস্ট ছাড়াই খোলা আকাশের নিচে, ডিম হাতে ধরেই বলে দিয়ে থাকেন ডিমটি নকল, তাহলে এই সনাক্তকরণ পদ্ধতিটি অবশ্যই অবৈজ্ঞানিক ও প্রশ্ন করার সুযোগ রাখে। বিশেষত যেখানে অনলাইনে এই প্রসঙ্গে প্রকাশিত লেখাগুলো এই ধরণের ডিম সনাক্ত করা ‘কঠিন’ বলে দাবী করে। অবশ্য পরবর্তী একটি প্রতিবেদনে একই প্রতিবেদক এটিকে ‘Physical Test’ হিসেবে অবহিত করেন।

২) নকল ডিমে এলুবমিন বা পচনশীল কিছু ব্যবহার করা হয় এমন কিছুই অনলাইনে কোন ‘নকল ডিম তৈরি প্রণালীতে’ উল্লেখ করা হয় নি। নকল ডিমে রক্ত ও ময়লা লাগিয়ে আসলের কাছাকাছি রূপ দেওয়া হয় – এই তথ্যটিও নতুন। এখানে প্রশ্ন হচ্ছে, ১) এ্যালবুমেন বা পচনশীল কিছু ব্যবহার কেন করা হবে এবং ২) একজন ব্যবসায়ী ডিমের মত একটি সস্তা পণ্যের জন্য এত কষ্ট কেন করবে?

৩) প্রতিবেদক ইন্টারনেট খুঁজে সত্যতার প্রমাণ পেয়েছেন বলে যে ভিডিও ফুটেজগুলো দেখায় তা মূলত ইউটিউবে ‘Fake Egg’ লিখে সার্চ দিলে প্রথম পৃষ্ঠার ফলাফলগুলোর ক’টি। যেসব আপলোড করা হয়েছে কিছু বেনামী চ্যানেল থেকে।

৪) ‘ক্যালসিয়াম ক্লোরাইড’ এর মত শক্ত উপাদান দিয়ে কুসুম তৈরি করলে তা কখনই নরম ও রংহীন থলথলে হবে না। বরং সেটি সাদা ও শক্ত পদার্থে রূপ নিবে। অনলাইনে প্রচারিত ‘নকল ডিম তৈরি প্রণালীতে’ ‘ক্যালসিয়াম ক্লোরাইড’ ডিমের কুসুম না, বরং খোলস তৈরিতে ব্যবহার করা হয় বলে দাবী করা হয়েছে।

৫) অনলাইনে বহুল প্রচারিত ‘সনাক্তকরণ পদ্ধতিতে’ কিংবা প্রতিবেদনের কৃষি বিজ্ঞানী – কেউই ‘বাল্বের আলোয় নকল ডিম সনাক্ত’ করতে পারার কথা বলে নি। এছাড়াও ঐ অংশটি ভালভাবে খেয়াল করলে দেখা যায় কেবল ডিম না, বরং বামপাশের পুরো ফুটেজই ডানপাশের ফুটেজটির চেয়ে তুলনামূলক অন্ধকার।

যমুনা নিউজের রিপোর্টের ফুটেজ থেকে

৬) একই দিনে এক চেষ্টায় মাত্র দুইটি ডিমের মধ্য থেকে একটি ‘নকল’ ডিম পাওয়া এবং ডিমের পাইকারি বাজারে গিয়ে ‘নকল’ ডিম পাচারের সাথে জড়িত একজনকে খুঁজে পাওয়ার ঘটনা কাকতালীয় হওয়াটা বেশ অস্বাভাবিক। এই ইন্টারভিউ এর ফুটেজটির পটভূমি সম্পূর্ণ প্রতিবেদকের ধারাভাষ্যের উপর নির্ভরশীল। কেননা, এই ফুটেজের শুরুর অংশ কেটে দেওয়া হয়েছে। প্রতিবেদকের “বর্ডার দিয়ে আসে কেউ কিছু বলে না?” প্রশ্নের উত্তরে বোঝা যাচ্ছে না, তিনি প্রশ্নকর্তাকে আসলে কি নিয়ে আসার কথা বলছেন। এবং উত্তরদাতার প্রশ্নেও বুঝা যায় না, তিনি কি সাধারণ ডিম, নাকি ‘নকল’ ডিম, অথবা ডিম ছাড়া অন্য কিছুর ব্যাপারে উত্তর দিচ্ছেন।

৭) ২০০৪ সালে সর্বপ্রথম চীনে নকল ডিম তৈরি শুরু হয় কথাটি সম্পূর্ণ ভিত্তিহীন। ২০০৪ সালের ডিসেম্বরে চীনের Xinhua News Agency-তে একটি আর্টিকেলে জনৈক ব্যক্তির তোলা একটি ‘নকল ও আসল ডিমের ছবি’ প্রকাশ করে।[6] ধারণা করা হয়, উৎপাদন না বরং এই ‘নকল’ ডিমের গুজবটি শুরু হয় তখন থেকেই। কেননা নকল ডিমের অস্তিত্ব এর আগে শোনা যায় নি। অথচ ছবিটি থেকে কোন ডিমটি আসল বা নকল তা সনাক্ত করা প্রায় অসম্ভব এবং সেখানে প্রদত্ত তথ্যও অপর্যাপ্ত।

২০০৪ সালের ডিসেম্বরে চীনে একটি আর্টিকেলে জনৈক ব্যক্তির তোলা একটি ‘নকল ও আসল ডিমের ছবি’ প্রকাশ করে। ধারনা করা হয় এই থেকেই এই গুজবের শুরু হয়।

৮) ভারতে নকল ডিম পাওয়ার যতগুলো গুজব পাওয়া গিয়েছে তার প্রায় প্রতিটি গুজব বলে চিহ্নিত হয়েছে। এছাড়াও সেখানকার প্রতিবেদনগুলোও এই প্রতিবেদনের মত বিভিন্ন ইউটিউব ভিডিওর উপর ভিত্তি করে বানানো বলে দেখা যায়। ‘নকল ডিম বাংলাদেশে প্রবেশ করছে’ এই দাবীর প্রেক্ষাপটে প্রতিবেদক সুস্পষ্ট কোন প্রমাণ ছাড়া ঢালাওভাবে দাবীটি করেছেন।

৯) পরিশেষে প্রতিবেদক ‘নকল ডিমের’ ব্যাপকতা বাংলাদেশে এখনো ‘বেশী না’ বলেন। কিন্তু বাজারের কোটি কোটি ডিম থেকে দৈব চয়নের মাধ্যমে এক চেষ্টায় মাত্র দুইটি ডিম সংগ্রহ করে যদি সেসবের একটি নকল হিসেবে পাওয়া যায়, তাহলে গাণিতিকভাবে বাংলাদেশে ‘নকল ডিমের’ ব্যাপকতা কেবল বেশীই না, এটি রীতিমত প্রকট।

১০) প্রতিবেদনের শুরুর দিকে ঢাকা বিশ্ববিদ্যালয়ের অধ্যাপক নাজমা শাহীনের উক্তি মাঝ পর্যায় থেকে দেখানো হয় যেখানে তিনি বলেন, “এটা নিশ্চয় ক্ষতিকর। এটা হয়তো আরও ১০ বছর বা ২০ বছর গিয়ে বোঝা যাবে।” যা দেখলে মনে হবে তিনি ‘নকল’ ডিমের ব্যাপারে বলছেন। অথচ প্রতিবেদনে শেষের দিকে তার উক্তিতে বোঝা যায় তিনি মূলত মুরগীর খাদ্যে ক্ষতিকর রাসায়নিক উপাদান বা মাত্রাতিরিক্ত এন্টিবায়োটিক ব্যবহার করার প্রসঙ্গে কথাটি বলেছেন। পক্ষান্তরে, ২০১৬ সালের অক্টোবর মাসে ইন্ডিপেন্ডেন্ট টিভিতে প্রচারিত অনুসন্ধানমূলক অনুষ্ঠান ‘তালাশ’-এ অধ্যাপক নাজমা শাহীনই প্রচারিত ‘নকল’ ডিমের ক’টি বৈশিষ্ট্যকে বৈজ্ঞানিক ব্যাখ্যা দিয়ে এসবকে স্বাভাবিক বলে উল্লেখ করেন।[7]

বাংলাদেশ নিরাপদ খাদ্য কর্তৃপক্ষের চ্যালেঞ্জ

এপ্রিল ২০১৭ তারিখে ‘বাংলাদেশ নিরাপদ খাদ্য কর্তৃপক্ষ’ এই প্রতিবেদনটিকে চ্যালেঞ্জ করলে এপ্রিল ৭, ২০১৭ তারিখে ‘যমুনা নিউজ’ এই প্রেক্ষিতে আরেকটি রিপোর্ট করে। এই রিপোর্টেও পূর্বের রিপোর্টের ন্যায় প্রতিবেদকের ধারাভাষ্যের উপর নির্ভর করে পুরো সংবাদটি পরিবেশন করা হয়। শুরুতে সংবাদ পাঠক বলেন, “নকল বা প্লাস্টিক তো দূরের কথা, বাজারের একটি ডিমেও ভেজাল পাওয়া যায় নি – এমন দাবী নিরাপদ খাদ্য কর্তৃপক্ষের।” অথচ প্রতিবেদনের ফুটেজ অনুসারে কর্তৃপক্ষ কেবল ‘নকল’ ডিম-এর প্রমাণ পায় নি বলে দাবী করেছিল।

এই প্রতিবেদনে প্রতিবেদক বলেন, “জানা যায় সরবরাহের চেইনে গোঁড়ায় ভারত। সীমান্ত হয়ে অবৈধ পথে সেসব ঢোকার ছবিও তাই বলছে।” অথচ পূর্বের প্রতিবেদন থেকে প্রচারিত এই ফুটেজে কেবল নৌকা থেকে কিছু লোক ডিম নিয়ে ভ্যানে তুলছে দেখানো হয়। স্থানটি কোন সীমান্তে বা সেটির নাম কি তা উল্লেখ করা হয় নি। পূর্বের প্রতিবেদনেও এই ফুটেজ প্রচারে সময় সেটিকে কেবল ‘ডিমের পাইকারি’ বাজার বলে সম্বোধন করা হয়।

পুরো প্রতিবেদনে এই চ্যালেঞ্জের জন্য ‘বাংলাদেশ নিরাপদ খাদ্য কর্তৃপক্ষকে’ নেতিবাচকভাবে উপস্থাপন করা হয়। যদিও এই চ্যালেঞ্জের কোন যথাযথ উত্তর দিতে আলোচ্য প্রতিবেদক ব্যর্থ হন।

“চট্টগ্রামের পটিয়ায় ‘নকল ডিম’ জব্দ করে পুলিশ”

গত ২৮ জুলাই চট্টগ্রামের পটিয়া আদালতের এক বিচারক উপজেলা সদরের একটি দোকান থেকে এক ডজন ডিম কেনেন এবং বাসায় নিয়ে যাওয়া পর বিভিন্ন বৈশিষ্ট্যের কারনে তিনি নকল ডিম সন্দেহ করে পুলিশকে অবহিত করেন। নকল সন্দেহে দোকানটি থেকে প্রায় দুই হাজার ডিম জব্দ করে পুলিশ। কিন্তু পটিয়া উপজেলা প্রাণিসম্পদ কার্যালয়ে ডিমগুলো পরীক্ষার জন্য পাঠানো হলে প্রতিবেদনে সেসব ডিমকে ‘আসল’ ডিম হিসেবেই সনাক্ত করা হয়।[10]

‘নকল ডিম’ উৎপাদন ব্যবসায়িকভাবে কতটা লাভজনক?

অনলাইনে প্রচারিত নকল ডিম বানানোর প্রক্রিয়া বেশ শ্রম ও সময়সাধ্য। এই প্রক্রিয়ায় একজন ব্যক্তি ৮ ঘণ্টা কাজ করে ডিম তৈরি করতে পারে সর্বোচ্চ ৮০-১০০ টি। বড় পরিসরে এই হারে ডিম উৎপাদন করা কোনভাবেই ব্যবসায়িকভাবে লাভজনক না, যেখানে বড় ফার্মগুলো আরও কম হারে শ্রমিক নিয়োগ করে আরও বেশী ডিম উৎপাদন করতে সক্ষম। বিশেষত চীনে ডিম উৎপাদন ও প্রক্রিয়াকরণ প্রায় সম্পূর্ন স্বয়ংক্রিয়ভাবে মেশিন দ্বারা করা হয়।

লোকবল খরচের পাশাপাশি এই ডিমগুলো তৈরিতে যে যন্ত্রপাতি ও উপাদানগুলো ব্যবহার করতে হয়, সেসবের খরচ মিলে প্রতি ‘নকল’ ডিমের উৎপাদন ব্যয়, একটি সাধারণ ডিমের উৎপাদন ব্যয়ের তুলনায় অনেক বেশি হয়ে যায়। আরও ব্যয় যোগ হবে যদি তা চীন থেকে অন্য দেশে রপ্তানি করতে হয়। এছাড়াও চীনের গণমাধ্যমেও আজ আবধি এই ধরণের বিশাল কারখানা উদ্ধার হয়েছে বলে কোন খবর পাওয়া যায় নি।

একজন ব্যবসায়ী শুধুমাত্র নকল ডিম বিক্রয়ের উদ্দেশ্যেই কেন নিজের ক্ষতি করে হলেও এরকম ডিম উৎপাদন করবে তা বেশ অস্পষ্ট।

‘নকল’ ডিম নাকি ‘নষ্ট’ ডিম?

ইন্ডিপেন্ডেন্ট টিভিতে প্রচারিত অনুসন্ধানমূলক অনুষ্ঠান ‘তালাশ’-এ ঢাকা বিশ্ববিদ্যালয়ের পুষ্টি ও খাদ্যবিজ্ঞান ইন্সটিটিউটের পরিচালক, অধ্যাপক নাজমা শাহীন বলেন, “ডিম পুরনো হয়ে গেলে একসময় দেখবেন যে তা ভাঙ্গলে ডিমটির সাদা অংশ, নতুন ডিমের সাদা অংশ যেমন শক্ত (ঘন) থাকে, তেমন আর থাকে না। সেটি ছেড়ে দেয়। আবার ডিমের কুসুমটিও ভাঙ্গার পর চট করে ছড়িয়ে যায়। ডিমের ‘শেলফ লাইফ’ (Best Before Date) থেকে আরও পুরনো হয়ে গেলে ডিম ওরকম হয়ে যায়।”[7]

কিছু মাধ্যমে ‘নকল’ ডিম দেখতে ও স্বাদে সাধারণ ডিমের মত হয় বলে দাবী করলেও Glucolactone, Benzoic acid, Calcium Chloride, Cellulose, Alum, Amino Acid, Food coloring, Sodium alginate, Gelatin-এর মত উপাদান ব্যবহার করা হলে, তা রান্না করলে বাহ্যিক বৈশিষ্ট্য কিংবা স্বাদ কিংবা গন্ধে সাধারণ ডিমের মত হবে কিংবা সম্পূর্ণ গন্ধহীন হবে – এটি অসম্ভব।

শুধুমাত্র মানবসৃষ্ট হলেই ডিমের অস্বাভাবিক বৈশিষ্ট্য থাকবে – ব্যাপারটা ঠিক এমন না। মুরগীর খাবারে অতিরিক্ত হারে বিভিন্ন রাসায়নিক উপাদান বা এন্টিবায়টিক মিশ্রণের ফলেও উৎপাদিত ডিমের এরকম অস্বাভাবিক বৈশিষ্ট্য দেখা যেতে পারে। মুরগির অসুস্থতা থেকেও এমন হতে পারে। এছাড়া ডিম একটি নাজুক জৈবিক পদার্থ। প্রাকৃতিক কারণেই কিছু ডিমে অস্বাভাবিকতা থাকাটাই স্বাভাবিক। পাশাপাশি এটি সংরক্ষণের নির্দিষ্ট কিছু পদ্ধতি আছে যা ডিমের গুণাবলী ঠিক রাখতে অবশ্যই পালনীয়। তাপমাত্রাও এক্ষেত্রে বিশেষ প্রভাবক। খেয়াল করলে দেখা যায় এই বিষয়ক অধিকাংশ ঘটনার সূত্রপাত হয়েছে গ্রীষ্মকালের দিকে।

নকল না হলে এসব কেন হয়?

ডিমের কিছু অস্বাভাবিক বৈশিষ্ট্যের ব্যাখ্যা জানতে আমরা যোগাযোগ করি ‘বাংলাদেশ প্রাণিসম্পদ গবেষণা ইনস্টিটিউট’ (BLRI)-এর পোল্ট্রি উৎপাদন গবেষণা বিভাগের একজন বিজ্ঞানীর সাথে। তার কাছ থেকে প্রাপ্ত তথ্যের ভিত্তিতে বৈজ্ঞানিক ব্যাখ্যাগুলো নিম্নে দেওয়া হল―

১। ডিম ভাঙার পর সাদা অংশ ও কুসুম এক হয়ে যায়

স্বাভাবিক কক্ষ তাপমাত্রায় যদি ডিম বেশি দিন সংরক্ষণ করা হয়, তবে ডিমের বাহ্যিক ও অভ্যন্তরীণ গঠনে অনেক পরিবর্তন হয়। তখন ডিম ভাঙ্গলে ডিমের যে দুই ধরনের এ্যালবুমেন (থিক ও থিন) থাকে সেগুলো পানির মত হয়ে যায়, এবং ডিমের কুসুমও সামান্য আঘাতেই ছড়িয়ে পড়ে। বড় ডিম বা বয়স্ক মুরগীর ডিম তুলনামূলক বেশি দ্রুত পানির মত হয়ে যায়।

ডিমের ব্যবচ্ছেদ

২। ডিম ঝাঁকালে পানি গড়ানোর মতো শব্দ হয়

উপরে (১) বর্ণিত কারণেই এমন ডিম ঝাঁকালে পানি গড়ানোর মতো শব্দ হয়টা স্বাভাবিক। এমনকি ফ্রিজে 5-7 ডিগ্রি সেলসিয়াস তাপমাত্রার উপর বেশি দিন সংরক্ষণ করলেও দেরিতে হলেও এমনটি হতে পারে।

৩। সাধারণ ডিমের চেয়ে বেশি ঝকঝকে

ডিমের খোলসে অসংখ্য ছোট ছোট ছিদ্র থাকে যা খালি চোখে দেখা যায় না। এই ছিদ্রগুলো দিয়ে ভিতরের গ্যাস বাইরে বের হতে পারে। এর কারণে ডিম আস্তে আস্তে নষ্ট হতে থাকে। যদি কোনভাবে এই ছিদ্রগুলো বন্ধ করে দেওয়া যায়, যেমন মোমের দ্রবণে অল্প সময় চুবিয়ে বা গ্লিসারিন বা অন্য কোন ক্যামিক্যাল দিয়ে হালকা করে প্রলেপ দিয়ে, তখন ভিতরের গ্যাস বের হতে পারে না এবং ডিমগুলো আরও বেশিদিন খোলা জায়গাতেই সংরক্ষণ করা যায়। অনেক ব্যবসায়ী এই কৌশলটি প্রয়োগ করে। ফলে ডিমগুলো বেশী চকচকে আর মসৃণ দেখাতে পারে।

৪। ডিমের খোলস বেশি শক্ত

ডিম বেশি দিন রেখে দিলে ডিমের খোলসের নিচেই একধরনের পাতলা পর্দা থাকে যা ‘ইনার মেমব্রেন’ নামে পরিচিত, সেটি প্লাস্টিকের মত শক্ত হতে থাকে। তখন ডিম ভাঙ্গতে গেলে বাইরের খোলসা বা ‘আউটার মেমব্রেন’ ভাঙ্গলেও ‘ইনার মেমব্রেন’ ভাঙ্গতে বা ছিঁড়তে চায় না, এটি দেখেই অনেকে ‘নকল ডিম’ বলে সন্দেহ করেন। স্বাভাবিক তাপমাত্রায়, তথা খোলা জায়গায় সংরক্ষণ করলে, বিশেষ করে আমাদের দেশে দোকানিরা যেভাবে করে থাকে, এমনটা হতে পারে। তবে ফ্রিজে রাখা ডিমও বেশিদিন সংরক্ষণ করলে এমন হয়।

৫। উত্তপ্ত পানিতে ডিম দিলেই তা ফেটে পড়ছে [8]

ডিম অনেকটা ক্ষুদ্র প্রেশার কুকারের মত। ডিমের ভিতরে সামান্য পরিমাণে আবদ্ধিত বাতাস থাকে। উত্তপ্ত পানিতে ডিম ছাড়া হলে, ভিতরের বাতাস বর্ধিত হতে থাকে এবং ডিমের খোলসের উপর চাপ সৃষ্টি করে। যার ফলে ডিম ফেটে যেতে পারে। এইভাবে ডিম ফেটে গেলে ডিমের ভেতরে সাদা অংশ বেড়িয়ে পানির সংস্পর্শে দুধের মত সাদা ও শক্ত হয়ে যায়। পাতলা ডিমের খোলস এই ধরণের ফেটে যাওয়া সম্ভাবনা বাড়ায়। তাই সিদ্ধ করার আগে ডিম ঠাণ্ডা পানিতে রেখে প্রস্তুত করার জন্য পরামর্শ দেওয়া হয়ে থাকে।

৬। ডিমের বিভিন্ন আকার

মুরগীর ডিম একটি জৈবিক বস্তু। আর তাই এটির আকার, রং ও আয়তন মুরগি থেকে মুরগি আলাদা হতেই পারে। পক্ষান্তরে তথাকথিত ‘নকল’ ডিম যেহেতু কৃত্রিমভাবে কারখানায় উৎপাদিত হয়, সেটিরই আকার ও আয়তন এক হওয়াটা আরও যুক্তিযুক্ত।

৭। ডিমের গন্ধ

ডিমের গন্ধ নির্ভর করে ‘Shelf life’-এর উপর, তাজা ডিমে প্রাকৃতিক কোন গন্ধ ছাড়া অন্য কোন গন্ধ থাকেই না বলা যায়। ডিমের বয়স বাড়ার সাথে সাথে সালফার গ্যাসের মত ডিমের একটি গন্ধ হতে থাকে।

৮। কেন্ডিলিং ডিম

যেসব ডিম বাচ্চা ফুটানোর উদ্দেশে হ্যাচিং মেশিনে দেওয়া হয় সেসব ডিমকে কেন্ডিলিং ডিম বলে। নির্দিষ্ট সময়ের পর যদি দেখা যায়, ডিমগুলো থেকে বাচ্চা ফোটানো যাচ্ছে না, তখন ব্যবসায়ীরা এর মধ্য থেকে কিছু ডিম বাজারে বিক্রি করে দেয়। অনেক দিন হ্যাচিং মেশিনে থাকায় ডিমগুলোর ভেতরের বৈশিষ্ট্যে পরিবর্তন ঘটে এবং অতিরিক্ত গরমে ডিমের ভেতরের পানি বাষ্পীভূত হয়ে যায়।

আমাদের কথা

সেপ্টেম্বর ২০১৬ তারিখে বগুড়ার একটি সেমিনারে প্রথম আলোর যুগ্ম সম্পাদক সোহরাব হাসান বলেন,[9]

“ডিম ও মুরগির মাংস নিয়ে অনেক বিভ্রান্তি রয়েছে। এসব বিভ্রান্তি ভোক্তাদের মাঝে শঙ্কা-আতঙ্ক তৈরি করে। সামগ্রিকভাবে পোলট্রিশিল্পের ওপর নেতিবাচক প্রভাব পড়ে। এ কারণে পোলট্রিশিল্প-বিষয়ক প্রতিবেদন বা নকল ডিম কিংবা খামারের মুরগির মাংস নিয়ে প্রতিবেদন তৈরির সময় গণমাধ্যমকর্মীদের সতর্কভাবে তথ্য সংগ্রহ করা দরকার।”

অথচ এইবছর এপ্রিল মাসে প্রথম আলো কোন প্রকার অনুসন্ধান ছাড়া একটি আর্টিকেলে বাংলাদেশের বাজারে  ‘নকল’ ডিম আছে বলে উল্লেখ করে, যা মূলত বিদেশী কিছু আর্টিকেলের বঙ্গানুবাদ ছিলো মাত্র।

বাজারে ‘নকল’ ডিম বলে যদি কিছু থেকেও থাকে, তাহলেও এসব প্রচারিত রিপোর্টগুলোর প্রচার ও উপস্থাপন পদ্ধতি প্রশ্নবিদ্ধ থেকেই যায়। এসব প্রতিবেদনের প্রতিটিতে প্রকাশ পেয়েছে সংবাদ মাধ্যমগুলোর উদাসীনতা। নেতিবাচক খবরকে উত্তেজনাপূর্ণভাবে প্রচার করলেও যখন তা ভুল প্রমাণিত হয়, অধিকাংশ সংবাদ মাধ্যমগুলো তখন সত্য তো প্রচার দূরের কথা, ভুল স্বীকার করে দায়িত্বপূর্ণ আচরণ প্রদর্শন করে থাকে না। সংবাদমাধ্যম যেখানে জবাবদিহিতা সৃষ্টিতে ভূমিকা রাখবে সেখানে তারাই প্রদর্শন করছে চরম দায়বদ্ধতাহীনতা। সবচেয়ে শোচনীয় বিষয় হচ্ছে ‘নকল’ ডিমের এই খবরগুলো প্রচার করেছে বাংলাদেশের সবচেয়ে প্রতিষ্ঠিত সংবাদ মাধ্যমগুলোর ক’টি।

বিশেষ ধন্যবাদ, মোঃ আতাউল গনি রাব্বানী, পোল্ট্রি উৎপাদন গবেষণা বিভাগ, বাংলাদেশ প্রাণিসম্পদ গবেষণা ইনস্টিটিউট’ (BLRI)",0
510,jachai.org,https://www.jachai.org/fact-checks/post-510,conspiracy-theories,2017-04-25T09:49:49.000Z,‘কোকাকোলা’ উল্টো করলে কি ইসলাম বিরোধী স্লোগান হয়?,"১৮৮৬ সালের ৮ মে, ‘জন স্টিথ পেম্বারটন’ প্রথম কোকাকোলার ফর্মুলা আবিষ্কার করেন। তিনি কোকা পাতা (Coca leaves) আর কোলা বাদাম (Kola nuts) দিয়ে একধরণের পানীয় তৈরি করেন। এ পানীয় মাদকাসক্ত, অবসাদগ্রস্ত এমনকি এলকোহলে আসক্ত রোগীদের উপকারে আসতো বলে ধরা হতো। পেম্বারটনের হিসাবরক্ষক ‘ফ্রাংক ম্যাসন রবিনসন’ কোকাকোলা নামটি প্রবর্তন করেন এবং তিনিই ১৮৮৭ সালে কোকাকোলার চিরপরিচিত লোগোটি ডিজাইন করেন।[1] সেই সময় বিশেষভাবে প্রচলিত বর্ণসজ্জা ‘স্পেন্সেরিয়ান স্ক্রিপ্ট’ (Spencerian script) ব্যবহার করে রবিনসন লোগোটি ডিজাইন করেন।

১৮৫০ থেকে ১৯২৫ সালে স্পেন্সেরিয়ান স্ক্রিপ্ট আমেরিকায় বহুল ব্যবহৃত ছিলো। টাইপরাইটার আবিষ্কারের পূর্বে এই বর্ণসজ্জা অলিখিতভাবে দাফতরিক কাজের জন্য আদর্শ হিসেবে ধরা হতো। এই কারনে কোকাকোলার লোগোটি সেই সময়ের জন্য যথার্থ লোগো হিসেবে বিশেষভাবে সমাদৃত হয়।[2]

কোকাকোলা লোগো (১৮৮৭-১৮৯০)

কিন্তু ১৮৯০ থেকে ১৮৯১ সালে এক বছরের জন্য লোগোটি বদলানো হয়।[3] যদি ‘লা মুহাম্মদ, লা মক্কা’ স্লোগানের জন্যই মূল লোগোটি তৈরি করা হয়ে থাকে, তাহলে তা একবছরের জন্যও বদলানো যুক্তিযুক্ত না।

কোকাকোলা লোগো (১৮৯০-১৮৯১)

এখানে উল্লেখ্য, কোকাকোলার আবিষ্কারের সময়কালে মুসলিম বিশ্বের সাথে আমেরিকা কিংবা ইহুদী ধর্মালম্বিদের চলমান কোন বিশেষ কোন্দল ছিল না। এছাড়াও আরবি ভাষাও আমেরিকায় খুব সুপরিচিত ছিল না। তাই রবিনসন উল্টো করে আরবিতে কিছু লিখে ইসলাম অবমাননা করবেন, এটি ঠিক যুক্তিসঙ্গত নয়।

“লা মুহাম্মদ, লা মক্কা” কথাটি শুদ্ধ আরবি বর্ণে লিখলে দাঁড়ায় এইভাবে―
لا محمد لا مكة

কিন্তু তা কোনভাবেই কোকাকোলার লোগোর প্রতিবিম্বের সাথে সাদৃশ্য না। এছাড়াও আরবি শব্দ ‘লা (لا)’ (যার অর্থ ‘না’), লেখার জন্য আরবি হরফ ‘লাম’ এর সাথে ‘আলিফ’ যোগ করতে হয়। কিন্তু ষড়যন্ত্র-তাত্ত্বিকরা তাদের প্রচারিত গ্রাফিক্সে ‘লাম’-এর সাথে কোন ‘আলিফ’ যোগ না করেই, অনেকটা জোর করেই দাবীটি প্রতিষ্ঠা করার চেষ্টা করেছে। হয়তোবা এটি নেহাতই মুসলমানদের বোকা বানানোর জন্য তৈরি করা।

এই ব্যাপারে কোকাকোলা কোম্পানির ব্যাখ্যা

কোকাকোলা তাদের ওয়েবসাইটে ব্যাপারটিকে আর দশটা গুজবের মতো বলেই অভিহিত করে।[4] তারা দাবী করেন তৎকালীন সময়ে জর্জিয়া প্রদেশে আরবি জানা লোকের সংখ্যা নেহাতই নগণ্য। ১৯৯০ দিকে সৌদি আরব সরকার কর্তৃক একটি বিশেষ কমিটিও এই উপসংহারে আসে যে কোকা-কোলার লোগোতে ইসলামকে অবমাননা করে এমন কোন উপাদান ব্যবহার করার হয় নি।

এছাড়াও কোকাকোলা এই ব্যাপারে মিশরের আল-আযহার বিশ্ববিদ্যালয়ের মুফতি শেখ নাসর ফরিদ ওয়াসেল এর বক্তব্য উল্লেখ করেন। ২০০০ সালের মে মাসে এক সেমিনারে তিনি বলেন, “কোকাকোলার এই ট্রেডমার্ক ইসলাম কিংবা মুসলমানদের প্রত্যক্ষ বা পরোক্ষভাবে আঘাত করেনা।” তিনি আরো বলেন, “ইসলাম সর্বদা গুজব এবং পরিকল্পিত মিথ্যাচারের মাধ্যমে কোনো ব্যক্তি বা সর্বসাধারণের ক্ষতিসাধনের বিপক্ষে।”

আমাদের কথা

পৃথিবীর সব ভাষাতেই অল্পবিস্তর সাদৃশ্য থাকে। এমন সাদৃশ্য অনেক সময় প্রকৃতিতেও দেখা যায়। দেয়ালের আঁকিবুঁকি, মেঘমালা, ব্যবহার্য বস্তু কিংবা খাবারদাবারে অনেক নাম, সংকেত, প্রতীক আমাদের চোখের সামনে ভেসে ওঠে। সেসবকে বিশ্বাস দিয়ে বিবেচনা না করে যুক্তি, বুদ্ধি ও প্রজ্ঞা দিয়ে বিবেচনা করলে এসব আর রহস্য থাকেনা। কোকাকোলার বিরুদ্ধে অভিযোগটিও হয়তো খুঁতখুঁতে মনোভাব থেকে কারো মনে এসেছে কিংবা হতে পারে বাণিজ্যিক অসুস্থ প্রতিযোগিতা থেকেই এর উৎপত্তি।",0
489,jachai.org,https://www.jachai.org/fact-checks/post-489,health,2017-04-19T12:43:26.000Z,মানুষ কি তার মস্তিষ্কের শুধুমাত্র ১০ ভাগ ব্যবহার করে থাকে?,"গুজবের উৎপত্তি

বহুল প্রচলিত একটি ধারণা হচ্ছে একজন সাধারণ মানুষ জীবনদশায় তার মস্তিষ্কের মাত্র ১০% ব্যবহার করতে পারে। অর্থাৎ তার মস্তিষ্কের বাকি ৯০ ভাগই অব্যবহৃত রয়ে যায়। বিভিন্ন চলচ্চিত্রে দেখা যায় নায়ক কোন একটি বিশেষ উপায় মাথার ১০০% ব্যবহার করা শুরু করে অসীম ক্ষমতার অধিকারী হয়ে পড়ে। এছাড়াও আমরা শুনে থাকি পৃথিবীর বড় বড় প্রতিভাবান মানুষেরা তাদের মস্তিষ্কের ১০ ভাগের বেশি ব্যবহার করতে পেরেছিলেন দেখেই সফলতা অর্জন করতে পেরেছিলেন। এক্ষেত্রে আইন্সটাইনের মস্তিষ্কের ৫০% ব্যবহার করার ব্যপকভাবে প্রচারিত কথাটি বিশেষভাবে উল্লেখযোগ্য। আধুনিক বিজ্ঞান মতে এই ধারনাগুলো ভিত্তিহীন।[1]

খুব সম্ভবত এই ধারনাটার জন্ম হয় ১৮৯০ সালে যখন হার্ভার্ড ইউনিভার্সিটির দুইজন সাইকোলজিস্ট ‘উইলিয়াম সিডিস’ নামক একজন শিশু প্রডেজিকে নিয়ে গবেষণা করার এক পর্যায়ে বলেছিলেন যে মানুষ হয়তো তার মস্তিষ্কের সর্বোচ্চ ক্ষমতা ব্যবহার করছে না।[2] ১৯৩০ সালের দিকে লোকমুখে তাদের কথাটি প্রচারিত হতে হতে তা ‘১০%’ এর একটি সংখ্যায় রূপ নেয়। যা আরও প্রচার লাভ করে বিভিন্ন বই, ম্যাগাজিন, বিজ্ঞাপনে ক্রমাগত ব্যবহারের ফলে। আর এভাবেই মানুষের মধ্যে এই ভ্রান্ত ধারনাটি ছড়িয়ে যায়।[3]

তবে উনিশ শতকে প্রকৃতপক্ষেই বিজ্ঞানীরা মনে করতেন মস্তিষ্কের কিছু কিছু অংশ নিষ্ক্রিয় থাকে। তারা মস্তিষ্কের কর্মহীন অঞ্চলকে মস্তিষ্কের নীরব অংশ (Silent Cortex) বলে অভিহিত করেছিলেন। কারণ নীরব অংশ হিসেবে পরিচিত মস্তিষ্কের অংশটিতে ইলেকট্রোডের মাধ্যমে উদ্দীপনা বা স্টিমুলেশন পাঠানোর পরও শরীরের অঙ্গ-প্রত্যঙ্গে প্রক্রিয়া পরিলক্ষিত হতো না। এই থেকেই এই ধারণার প্রচলন হয় যে সাধারণ মানুষ সেসব অংশ ব্যবহার করতে অক্ষম। পরবর্তীতে অবশ্য দেখা যায় মস্তিষ্কের এই নীরব অংশগুলো আমাদের শারীরিক ক্রিয়ায় লক্ষণীয় কোন পরিবর্তন না আনলেও, সেসব আমাদের চিন্তা-চেতনা কিংবা ভাষাকে নিয়ন্ত্রণ করে।

সত্যতা যাচাই

নিউরোলজিস্ট ‘ব্যারি গর্ডন’ ১০% ব্যবহারের এই ধারণাকে প্রত্যাখ্যান করে বলেন, “আমরা কার্যত, আমাদের মস্তিষ্কের সব অংশ ব্যবহার করছি এবং প্রায় সবসময়ই আমাদের মস্তিষ্কের সম্পূর্ণ অংশই ব্যবহৃত হচ্ছে।”[1] এছাড়াও নিউরোসাইন্টিস্ট ‘ব্যারি ব্যায়ারস্টেইন’ নিম্নের সাতটি কারণ দেখিয়ে প্রচলিত এই ধারণাকে স্রেফ লোককথা বলে প্রমাণ করেন―[3]

যদি মস্তিষ্কের কোন অংশ অকার্যকর থাকতো তাহলে সেখানে আঘাত লাগলে আমাদের কোন শারীরিক প্রতিক্রিয়া পরিলক্ষিত হতো না। কিন্তু বাস্তবে এমনটা হয় না।
ব্রেন স্ক্যান এটা প্রমাণ করে যে আমরা যাই করি না কেন যেই অবস্থায় থাকি না কেন আমাদের ব্রেন সর্বদা কার্যকর থাকে।
মস্তিষ্ক আমাদের শরীরের সবচাইতে ব্যয়বহুল অঙ্গ। এটি শরীরের প্রায় শতকরা ২০ ভাগ শক্তি খরচ করে থাকে। যদিও এটির ওজন সমগ্র শরীরের শতকরা ২ ভাগ মাত্র। যদি এরকম একটি অঙ্গের শতকরা ৯০ ভাগই অকেজো থাকে তাহলে বিবর্তনের ধারায় আমাদের মস্তিষ্কের এই নিষ্ক্রিয় অংশগুলো বাদ হয়ে যেতো।
নিউরো ইমেজিং এর মাধ্যমে দেখা যায় ঘুমের মধ্যেও মস্তিষ্কের সব অংশ কিছু মাত্রায় হলেও সচল থাকে। শুধুমাত্র গুরুতর কোন ক্ষতির সম্মুখীন হলেই মস্তিষ্কের কিছু অংশ নীরব হয়ে যায়।
মস্তিষ্কের প্রত্যেকটি অংশেরই নিজ নিজ কাজ রয়েছে। মস্তিষ্কের একটি অঞ্চল এককভাবে কাজ না করে একটি জটিল প্রক্রিয়ায় সমষ্টিগতভাবে কাজ করে। এই প্রক্রিয়া পর্যবেক্ষণ করে এমন কোন অঞ্চল পাওয়া যায় নি যার কোন কার্যকর ভূমিকা নেই।
সিঙ্গেল ইউনিট রেকর্ডিং ব্যবহার করে বিজ্ঞানীরা মস্তিষ্কে ক্ষুদ্র ইলেক্ট্রোকড প্রবেশ করিয়ে নিউরন সেল এর কর্মপদ্ধতি পর্যবেক্ষণ করেন। যদি শতকরা ৯০ ভাগ নিউরন সেলই অকার্যকর থাকতো তাহলে সেটি এই রেকর্ডিং-এ ধরা পড়তো।
অব্যবহৃত থাকার ফলে সাধারণত মস্তিষ্কের সেলগুলোর অবক্ষয় হয়। যদি শতকরা ৯০ ভাগ নিউরন সেলই অকার্যকর থাকতো তাহলে প্রাপ্তবয়স্ক মানুষের মস্তিষ্কের অটপসিতে এই বিশাল পরিসরে অবক্ষয় পরিলক্ষিত হতো।

আমরা আমাদের মস্তিষ্কের সম্পূর্ণ অংশই ব্যবহার করি, কেবল ব্যক্তি বিশেষে এর কর্মক্ষমতার পার্থক্য থাকতে পারে। আমরা মস্তিষ্কের ‘বেশি অংশ’ ব্যবহার করে না, বরং চর্চা, সঠিক প্রয়োগ ও কঠোর পরিশ্রম এর মাধ্যমে মস্তিষ্কের কর্মক্ষমতা বাড়াতে পারি।",0
472,jachai.org,https://www.jachai.org/fact-checks/post-472,food-hoax,2017-04-10T16:00:47.000Z,রাজধানীতে কি গরু-খাসির নামে ‘কুকুরের মাংসের’ বিরিয়ানি বিক্রি হচ্ছে?,"সময়ের কণ্ঠস্বর-এর সূত্রমতে ‘জনৈক ফেইসবুক ইউজারের অ্যাকাউন্ট’ থেকে সর্বপ্রথম এই সংবাদটি স্ট্যাটাস আকারে আসে। যদিও সেই ব্যক্তিটির পরিচয়ের ব্যাপারে কোন সুনির্দিষ্ট তথ্য সংবাদটিতে পাওয়া যায়না। খবরে আরও প্রকাশ―

গেল বছরের ২৭ ডিসেম্বর নরসিংদীতে খাসির মাংস বলে কুকুরের মাংস বিক্রির দায়ে কালাম মাসুদ নামে এক ব্যক্তিকে দুই বছরের সশ্রম কারাদণ্ড দিয়েছিল ভ্রাম্যমাণ আদালত।

মূল খবরটি যেহেতু ২০১৭ সালে প্রকাশিত, তাই গেলো বছর বলতে সম্ভবত ২০১৬ কে বোঝানো হয়েছে। ২০১৬ এর সংবাদগুলো ঘাঁটলে ‘ঢাকা টাইমস’ নামক আরেকটি নিউজ পোর্টালের ডিসেম্বর ২৭, ২০১৬ তারিখের একটি প্রতিবেদনে পাওয়া যায়―

নরসিংদীতে খাসির মাংস বলে কুকুরের মাংস বিক্রির দায়ে কালাম মাসুদ নামে এক ব্যক্তিকে দুই বছরের সশ্রম কারাদণ্ড দিয়েছে ভ্রাম্যমাণ আদালত। মঙ্গলবার নরসিংদীর নির্বাহী ম্যাজিস্ট্রেট সৈয়দ সামসুল তাবরীজ তাকে হাতেনাতে আটক করার পর এই আদেশ দেন।

প্রচারিত এই সংবাদটি মূলত আরও দুই বছর আগে, ২০১৪ সালের ১০ই জুন তারিখের, যা জাতীয় সংবাদপত্র দৈনিক ইত্তেফাকসহ বিভিন্ন পত্রিকায় এসেছিলো।[1] এমনকি ২০১৬ সালে যেসব অনলাইন পত্রিকা এই কালাম মাসুদকে নিয়ে রিপোর্ট প্রকাশ করেছে তাদের অনেকেই ২০১৪ সালেও একই খবর ছেপেছিল।

এর থেকে এই সিদ্ধান্তে আসা যায় ২০১৬ তারিখে এমন কোন ঘটনা ঘটে নি।

হায়দ্রাবাদ শহরে ‘কুকুরের মাংসের বিরিয়ানি’

সময়ের কণ্ঠস্বরসহ অন্যান্য অনলাইন নিউজ পোর্টালে প্রকাশিত এই বিষয়ক প্রতিবেদনে ও ফেইসবুকে প্রচারিত বিভিন্ন পোস্টে ব্যবহৃত ছবিগুলো অনুসন্ধান করে ২০১৬ সালের ১৩ই ডিসেম্বর ভারতের তেলেঙ্গানা রাজ্যের হায়দ্রাবাদ শহরের একটি ঘটনার সাথে সম্পর্ক পাওয়া যায়।[2]

শহরটির ‘গাউস হোটেলে’ নাকি ‘কুকুরের মাংসের বিরিয়ানি’ বিক্রি করা হচ্ছে ― এমন খবর ছড়ানো হয় ‘হোয়াটস অ্যাপে’। খবর ছড়ানোর সাথে সাথেই বিষয়টি ভাইরাল হয়ে যায় এবং আইনশৃঙ্খলা রক্ষাকারী বাহিনীর নজরে আসে। পুলিশ হোটেলের মালিককে গ্রেফতার করে ১৪ই ডিসেম্বর, ২০১৬ তারিখে এবং ফুড ইনস্পেক্টর হোটেল থেকে মাংসের নমুনা সংগ্রহ করে।

পরীক্ষা-নিরীক্ষার পর সংগ্রহীত নমুনা মাংস কুকুরের হওয়ার কোন প্রমাণ না পাওয়ায়, ডিসেম্বর ২৪ তারিখে পুলিশ গাউস হোটেলের মালিককে ছেড়ে দেন। এরপর হোটেল মালিক মোহাম্মাদ রব্বানি উক্ত ভুয়া সংবাদের বিপক্ষে পুলিশের সাইবার ক্রাইম সেলে অভিযোগ আনলে কর্তৃপক্ষ বিষয়টি অনুসন্ধানে নামে। অতঃপর ১৬ জন হোয়াটস অ্যাপ ব্যবহারকারীর ম্যাসেজ ট্রেস করে চন্দ্রমোহন নামক এক ছেলেকে গুজবের মূল উৎস হিসেবে চিহ্নিত করা হয়। পরবর্তীতে পুলিশী জিজ্ঞাসাবাদে জানা যায় যে তার বন্ধুদের খুব প্রিয় খাবারের জায়গা ছিল এই ‘হোটেল গাউস’। সে চেয়েছিল তার বন্ধুদেরকে এই হোটেলের ব্যাপারে ভয় দেখিয়ে এর থেকে দূরে রাখতে। তাই সে এই ম্যাসেজটি ছড়িয়েছিল তার বন্ধুদের মাঝে।

যেহেতু ঢাকার হোটেলে কুকুরের মাংসের বিরিয়ানী বিক্রয় হওয়া সংক্রান্ত গুজব প্রচার, হায়দ্রাবাদ শহরের ঘটনাটি সূত্রপাতের পর থেকেই হচ্ছে এবং ব্যবহৃত ছবিগুলো এক, তাই বলা যায় এটি সম্পূর্ন ভিত্তিহীন এবং উপরের গুজবটি হতে প্রসূত।

এই গুজবটি ভাইরাল হওয়ার পর বিভিন্ন মাধ্যমে ‘বেওয়ারিশ কুকুর হত্যার’ ভিডিও প্রচার করা হচ্ছে ‘কুকুরের মাংসের বিরিয়ানি’ তৈরির প্রক্রিয়া হিসেবে।",0
417,jachai.org,https://www.jachai.org/fact-checks/post-417,conspiracy-theories,2017-04-05T10:44:23.000Z,পেপসি মানে কি ‘Pay Every Penny to Save Israel’?,"কেয়লেব ডেভিস ব্র্যাডহ্যাম ১৮৯৩ সালে যুক্তরাষ্ট্রে চিনি, পানি, ক্যারামেল, লেমন অয়েল, নাটমেগ আর অন্যান্য ন্যাচারাল অ্যাডিটিভ মিশিয়ে তৈরি করেন এক ধরণের পানীয়। তিনি নিজের নামানুসারে এর নাম দেন ‘ব্র্যাড’স ড্রিংক’। ৫ বছর পর ১৮৯৮ সালের ২৮শে আগস্ট তিনি পানীয়টির নাম পরিবর্তন করে রাখেন পেপসি-কোলা।[1]

নামকরণে পেপসির ব্যাখ্যা

আমাদের পাকস্থলীতে হজমের জন্য ‘পেপসিন’ নামক এক প্রকার এনজাইম নিঃসৃত হয়।[2] ব্র্যাডহ্যাম এর মতে এই পানীয়টি মানুষের হজমের জন্য খুবই সহায়ক। পেপসিনের মত কাজ করার সুবাদে ও পানীয়টিতে আফ্রিকান কোলা নাটের নির্যাস ব্যবহারের দরুন এর নামকরণ করা হয় ‘পেপসি-কোলা’।[3]

ইসরাইল রাষ্ট্র প্রতিষ্ঠা হয় ১৯৪৮ সালে

পেপসি-কোলার নামকরণ করা হয় ১৮৯৮ সালে কিন্তু ইসরাইল রাষ্ট্র হিসেবে প্রতিষ্ঠিত হয় ১৯৪৮ সালের ১৪ মে তারিখে। তাছাড়া জায়নবাদী (Zionist) প্রতিষ্ঠানগুলো ইহুদিদের জন্য নিজস্ব রাষ্ট্রের ‘ধারনা’ শুরু করে ১৯শ শতকের শুরুর দিকে।[4] তাই এটিকে ‘Pay Every Penny to Create Israel’ (PEPCI) বললেও কিছুটা যুক্তিসম্মত বলে দাবী করা যেতে পারে। কারণ কিছু প্রতিষ্ঠা হওয়ার পূর্বেই তা বাঁচানোর (Save) কথা আসে না।

ইসরাইলে পেপসিকে ইহুদি-বিদ্বেষী দাবী করা হতো

ইসরায়েল রাষ্ট্র হিসেবে প্রতিষ্ঠিত হবার ৩ বছর আগেই ১৯৪৫ সালে তৎকালীন আরব লীগ ইহুদীদেরকে অর্থনৈতিকভাবে দুর্বল করার জন্য প্যালেস্টাইনে ইহুদী অধ্যুষিত “য়িশুভ” এলাকায় বয়কট আরোপ করে। এই বয়কটের শর্ত অনুযায়ী য়িশুভ (বা পরবর্তীতে প্রতিষ্ঠিত ইসরায়েলের) সাথে কোনরকম ব্যবসা-বাণিজ্য ছিল অবৈধ। এমনকি সেই সময় ইসরায়েলে কোকাকোলা খুব জনপ্রিয় ছিল বিধায় আরব দেশগুলো কোকাকোলা বয়কট করে। এছাড়াও এলটন জনের মত অনেক তারকাকে বয়কট করা হয় ইসরাইলে অনুষ্ঠান করার জন্য। [5] [6]

পেপসি সেই সময় আরবে খুব জনপ্রিয় ছিল। এই বয়কটের কারণেই হোক বা অন্য যেকোনো কারণে, ইসরায়েল মার্কেটে ১৯৯২ সালের পূর্ব পর্যন্ত পেপসি ব্যবসায় করে নি। আরব লীগের এই বয়কট চলে দীর্ঘ ৪৫ বছর। সেই সময় ইসরায়েলে ব্যবসায় না করার দায়ে আমেরিকার কোর্টে পেপসি কোম্পানিকে মামলার মুখেও পড়তে হয়েছে। সেই মামলায় পেপসি জিতলেও “ইহুদি-বিদ্বেষী” ট্যাগ লেগে যাওয়ায় আমেরিকা মার্কেটে তাদের শোচনীয় ক্ষতি হয়। যদিও পেপসির যুক্তি ছিল আরব মার্কেট হারাবার ভয়ে না, বরঞ্চ ইসরাইলী মার্কেট খুব ছোট হওয়ায় সেখানে তাদের “ফ্রেঞ্চাইস” দেওয়া সম্ভব ছিল না।

ইসরাইলে প্রবেশের পরও ইহুদী রক্ষণশীল গোষ্ঠী ‘গান-বাজনা-যৌনতা দিয়ে যুবসমাজকে ধ্বংস’ করার অভিযোগ আনে কোম্পানিটির উপর এবং সেই কারণে সাময়িক সময়ের জন্য তাদের ‘কশার’ (ইহুদীদের জন্য হালাল) লাইসেন্স বাতিল করে দেওয়া হয়। ইসরাইলের জন্য প্রতিষ্ঠিত একটি কোম্পানি যা ১) ইসরাইলেই ব্যবসায় করতে অসম্মতি জানায় এবং ২) যেটি পরবর্তিতে সেই ইসরাইলের জনগণের কাছেই সমালোচিত হয় – এসব ঘটনাগুলো যুক্তিতে মেলানো যায় না।

এই গুজবটির উৎপত্তি সম্বন্ধে সুনির্দিষ্ট কিছু পাওয়া না গেলেও, প্রাপ্ত তথ্য থেকে ধারনা করা যায় এটি প্রচার শুরু হয় ২০০০-২০০৩ সালের দিকে যখন মুসলিম বিশ্বে আমেরিকা বিরোধী মনোভাব প্রকট আকার ধারণ করে।",0
391,jachai.org,https://www.jachai.org/fact-checks/post-391,religious,2017-04-03T13:35:36.000Z,ইসলাম বিরোধী চলচ্চিত্র ‘ইনোসেন্স অব মুসলিমস’ কি নতুন করে প্রকাশ করা হয়েছে?,"এটি মূলত ২০১৪ সালে প্রচারিত একটি বার্তার সংস্করণ। যাতে দাবী করা হয় ‘ইনোসেন্স অব মুসলিমস’ সম্পূর্ণ ৭৪ মিনিটের ভিডিওটি মুক্তি দেওয়া হয়েছে ইউটিউবে এবং যেহেতু ইউটিউব তা সরিয়ে নিতে অসম্মতি জানাচ্ছে, তাই সবাইকে ইউটিউব ও এর মালিক গুগলের ওয়েবসাইট ৩দিনের জন্য প্রত্যাহারের আহ্বান করা হয়।

‘নাকুলা বাসিলি নাকুলা’ (ছদ্মনাম ‘স্যাম বাসিলি’) নামক মিসরীয় বংশোদ্ভূত মার্কিন নাগরিক জুলাই ২, ২০১২ সালে ইউটিউবে ‘ইনোসেন্স অব মুসলিমস’ নামক একটি চলচ্চিত্রের ১৪ মিনিটের ট্রেইলার ‘দি রিয়েল লাইফ অব মুহাম্মদ’ আপলোড করে, যাতে ইসলাম ধর্ম ও এর প্রবর্তককে অপমানজকভাবে প্রদর্শন করা হয়। সারা বিশ্বের ইসলাম ধর্মাবলম্বীরা এই ভিডিওটির বিরুদ্ধে বিক্ষোভে ফেটে পড়ে। এর ফলশ্রুতিতে, প্রায় ৫০ জন ব্যক্তি নিহত ও শত শত মানুষ আহত হয় হয়। পরবর্তীতে সেই বছর সেপ্টেম্বরে ভিডিওটি আরবি ভাষান্তর করে নতুন করে আপলোড করা হয়।

এই প্রচারমূলক ট্রেইলারটি ছাড়া সম্পূর্ণ চলচ্চিত্রটি ইউটিউবে প্রকাশের কোন খবর বা প্রমাণ পাওয়া যায় নি। যদিও কিছু স্বার্থনেসী গোষ্ঠী এটিকে সুযোগ হিসেবে ব্যবহার করে এই চলচ্চিত্রটির নাম ব্যবহার করে বিভিন্ন ভিডিও আপলোড দেয়। ‘বাসিলি’ এপি এর সাথে একটি সাক্ষাতকারে, জুন ২৩, ২০১২ তারিখে (ইউটিউবে ট্রেইলারটি প্রকাশের পূর্বে) চলচ্চিত্রটি ‘The Innocence of Bin Laden’ নামে প্রদর্শন করেছেন বলে দাবী করে। যাতে সর্বমোট ১০ জন দর্শক উপস্থিত ছিল। এছাড়া বিভিন্নভাবে এটি প্রদর্শনের কথা হলেও সেটি আর করা হয় নি।

এই চলচ্চিত্রটি নির্মাণ কাজ শুরু হয় জুলাই ২০১১ সালে ‘ডেসার্ট ওয়ারিয়র’ (Desert Warrior) নামে। অভিনেতা ও অভিনেত্রীদের এই চলচ্চিত্রটির সাথে ইসলাম কিংবা এই ধর্মের প্রবর্তকের সাথে কোন সম্পর্কের ব্যাপারে জানানো হয় নি। এমনকি মূল স্ক্রিপ্টও এই বিষয়ে ছিল না। কিন্তু পোস্ট প্রোডাকশনে চলচ্চিত্রটির নাম, স্ক্রিপ্ট ও প্রেক্ষাপট ডাবিং করে বদলীয়ে দেওয়া হয়।

ইউটিউবে ট্রেইলারটি প্রকাশের পর তদন্ত করে ‘স্যাম বাসিলি’ নামক কোন চলচ্চিত্রকারের সন্ধান পাওয়া যায় নি। এমনকি এই নামে ইসরাইলের কোন নাগরিকের পরিচয় মিলে নি। অবশেষে সেপ্টেম্বর ২০১২-তে ‘নাকুলা বাসিলি নাকুলা’ নামক ৫৫ বছরের একজন ব্যক্তিকে ‘স্যাম বাসিলি’ হিসেবে চিহ্নিত করা হয়। ইতিপূর্বে বাসিলিকে ব্যাংক জালিয়াতি ও নেশাজাত দ্রব্য বহনের জন্য কারাদন্ড দেওয়া হয়েছিলো। এই ভিডিওটির জন্য তাকে ১ বছর কারাদণ্ড ও কারাদণ্ড পরবর্তী ৪ বছরের জন্য প্রবেশনে মুক্তি দেওয়া হয়।

সম্পর্কিত অন্যান্য পোস্ট
ধর্মীয় বিশ্বাস সংক্রান্ত
ছবিগুলো কি ভারতে গরুর মাংস বহনের জন্য মুসলিম যুবককে পিটিয়ে হত্যা করার ঘটনার?
অসত্য
ভিডিও
বিদেশ সংক্রান্ত
মার্কিন প্রেসিডেন্ট ট্রাম্প কি জুতা পড়ে কাবা ঘর পরিদর্শন করেছেন?
অসত্য
ধর্মীয় বিশ্বাস সংক্রান্ত
ভারতে মসজিদ ভাঙ্গার প্রতিবাদে আন্দোলনরত মুসলমানদের উপরে পুলিশের প্রহার?
অসত্য
ধর্মীয় বিশ্বাস সংক্রান্ত
এই জুতাটির তলায় কি ইসলাম ধর্মের প্রবর্তকের নাম খোদাই করা?
অসত্য",0
362,jachai.org,https://www.jachai.org/fact-checks/post-362,health,2017-03-18T16:32:31.000Z,ডিমের সাদা অংশ কি পোড়া স্থানের চিকিৎসায় উপকারী?,"প্রচলিত একটি ধারনা হলো, ডিমের সাদা অংশ প্রাকৃতিকভাবে ভিটামিন ও কোলাজেন সমৃদ্ধ হওয়ায় তা পুড়ে যাওয়া স্থানে ফোস্কা পড়া প্রতিরোধ করে এবং একটি সংক্রমণরোধী স্তর তৈরি করে। এমনকি ডিমের সাদা অংশ ত্বকের পুড়ে যাওয়া টিস্যু পুনর্গঠনে সাহায্য করে বলেও ধারনা রয়েছে। এছাড়া এটিও বলা হয়, পোড়া জায়গায় সাথে সাথে পানি বা অন্য কিছু না লাগিয়ে সবার আগে ডিমের সাদা অংশ লাগাতে হবে।

২০১০ সালে প্রকাশিত ‘ইমারজেন্সি নার্সিং’ বিষয়ক একটি জার্নালে ডিমের সাদা অংশ দিয়ে পোড়ার চিকিৎসা করতে বিশেষভাবে নিষেধ করা হয়েছে।[1] “First-Aid Home Treatment of Burns Among Children and Some Implications at Milas, Turkey,” শীর্ষক এই গবেষণায় পাওয়া যায় যে প্রায় শতকরা ৫০ ভাগ ক্ষেত্রে বাচ্চাদের পোড়ার প্রাথমিক চিকিৎসায় অনুপযুক্ত উপাদান যেমন টমেটো, পেস্ট, দই, ডিমের সাদা অংশ ইত্যাদি ব্যবহার করা হয়।

গবেষণায় বলা হয়, “এসব উপাদান ব্যবহারে কোন উপকার হয় এমন কোন তথ্য পাওয়া যায়নি“। আরও বলা হয়, “পোড়া স্থানে এসব উপাদানের এরূপ ব্যবহার উল্টো ক্ষতিকর হওয়ার সুস্পষ্ট কারণ আছে। উদাহরণস্বরূপ, অণুজীবের (ভাইরাস, ব্যাকটেরিয়া ইত্যাদির) কালচার বা বংশবৃদ্ধির জন্য ডিম একটি উপযোগী মাধ্যম হিসেবে কাজ করতে পারে।” অর্থাৎ, এর ফলে ক্ষতস্থানে ইনফেকশন হওয়ার সম্ভাবনা থাকে। এছাড়াও কোনো কোনো ক্ষেত্রে আহত ব্যক্তির এসব উপাদানগুলোতে এলার্জিও থাকতে পারে।

পোড়ার সর্ব প্রাথমিক চিকিৎসা হচ্ছে ঠাণ্ডা পানি দেওয়া। আমেরিকার ‘ম্যাও ক্লিনিক’ অনুসারে, প্রথম কিংবা দ্বিতীয় মাত্রার পোড়ার ক্ষেত্রে ঠাণ্ডা পানি দিতে হবে যাতে পোড়ার তীব্রতা শীথিল হয়। অতঃপর পানি শুকিয়ে পরিষ্কার ব্যান্ডেজ দ্বারা ড্রেসিং করিয়ে নিতে হবে। তবে তৃতীয় ডিগ্রী পোড়ার ক্ষেত্রে ঠাণ্ডা পানি দিতে নিষেধ করা হয়েছে। কেননা এতে রক্ত শিথিল হয়ে রক্তচাপ কমে যাওয়ার ঝুঁকি থাকে। তাই এক্ষত্রে আহত ব্যক্তিকে যত দ্রুত সম্ভব হাসপাতালে নেওয়া জরুরী।[2]",0
354,jachai.org,https://www.jachai.org/fact-checks/post-354,food-hoax,2017-03-13T11:43:41.000Z,ভারতে কি ‘এইচআইভি’ আক্রান্ত রক্ত মেশানো পেপসি পাওয়া যাচ্ছে?,"এই গুজবটি ইমেইল ও সোশ্যাল মিডিয়ার বিভিন্ন পেইজে ভাইরাল হয় ২০১১ সালের দিকে। এই গুজবটি মূলত ‘খাদ্য ও পানীয়র মাধ্যমে এইচআইভি সংক্রামণ’-এর পুরনো গুজবগুলোর একটি সংস্করণ মাত্র। এছাড়াও এই বার্তায় কোকাকোলাকে পেপসির একটি কোম্পানি বলা হচ্ছে। যা সঠিক নয়।

ভারতে খাদ্যের মাধ্যমে এইচআইভি ছড়ানোর এমন কোন ঘটনার প্রমাণ পাওয়া যায় নি। এছাড়াও খাদ্য ও পানীয়র মাধ্যমে এইচআইভি ভাইরাসের সংক্রামণ ঘটে না। আমেরিকার সেন্টারস ফর ডিজিজ কন্ট্রোল ও প্রিভেনশন এই ব্যাপারে উল্লেখ করে―

এইচআইভি দীর্ঘক্ষণ শরীরের বাইরে অবস্থান করতে পারে না। এমনকি খুব সামান্য পরিমাণের এইচআইভি আক্রান্ত রক্ত কিংবা শুক্রাণু পাকস্থলীতে গেলে, বাতাসের সংস্পর্শে আসলে, রান্নার উত্তাপ ও পাকস্থলীর এসিড ভাইরাস ধ্বংস করে ফেলবে। তাই, খাদ্যের মাধ্যমে এইচআইভি সংক্রামণের কোন ঝুঁকি নেই।

You can’t get HIV from consuming food handled by an HIV-infected person. Even if the food contained small amounts of HIV-infected blood or semen, exposure to the air, heat from cooking, and stomach acid would destroy the virus.

Though it is very rare, HIV can be spread by eating food that has been pre-chewed by an HIV-infected person. The contamination occurs when infected blood from a caregiver’s mouth mixes with food while chewing. The only known cases are among infants.

এছাড়াও এমন ঘটনা সংক্রান্ত কোন সংবাদ এনডিটিভি কিংবা অন্য কোন বিশ্বত সূত্রে প্রকাশিত হয় নি।

সম্পর্কিত অন্যান্য পোস্ট
খাদ্য সংক্রান্ত
রাজধানীতে কি গরু-খাসির নামে ‘কুকুরের মাংসের’ বিরিয়ানি বিক্রি হচ্ছে?
অপ্রমাণিত
খাদ্য সংক্রান্ত
ক্যাডবেরি চকলেটে ‘এইচআইভি’ মেশানো হয়েছে?
অসত্য
খাদ্য সংক্রান্ত
উপাদানে লেখা E471 বা E476 কোড সম্বলিত সকল খাদ্যদ্রব্য কি ‘হারাম’?
অসত্য
খাদ্য সংক্রান্ত
মেন্টোস ও পেপসি একসাথে খেলে কি সায়ানাইড বিষ তৈরি হয়ে মানুষ মারা যায়?
অসত্য",0
348,jachai.org,https://www.jachai.org/fact-checks/post-348,fauxtography,2017-03-10T10:00:21.000Z,ছবির এই হরিণটি কি সন্তানকে রক্ষার জন্য আত্মবিসর্জন দেয়?,"২০১৩ সালে ছবিটি Cheetah Kill শীর্ষক একটি ফটোসিরিজে ‘আলিসন বাটেগিয়েগ’ নামক ফিনল্যান্ডের একজন ওয়াইল্ডলাইফ ফটোগ্রাফার নিজের ব্যক্তিগত ব্লগে প্রকাশ করে। ছবির বিবরণে বলা হয়েছে, চিতাগুলোর মা তার শাবকদের হরিণ শিকার করার জন্য ধৃত হরিণটিকে শাবকদের জন্য ছেড়ে দেয়। কিন্তু শাবকদ্বয় হরিণটিকে হত্যা না করে উল্টো হরিণটির সাথে খেলা শুরু করে। পরবর্তীতে মা চিতা হরিণটিকে হত্যা করে শাবকদের জন্য।

ভুয়া হৃদয় বিদারক যে গল্প ছবিটির সাথে জুড়ে প্রচার করা হচ্ছে তা সত্য নয়। ছবিটি তোলার পর চিত্রগ্রাহক বিষণ্ণতায় আক্রান্ত হওয়ার দাবীটিও আলিসন তার ফেইসবুক প্রোফাইলে অস্বীকার করে।

https://www.facebook.com/gepardi/posts/10212438595579196",0
1,jachai.org,https://www.jachai.org/fact-checks/post-1,rumor-has-it,2017-01-06T07:07:35.000Z,‘ওকে জানু’ সিনেমায় কি প্রীতম ও আসিফের গান নকল করেছেন এ আর রহমান?,"যে ভিডিওটিকে কেন্দ্র করে এমন অভিযোগ উঠানো হয়েছে সেটি ‘Music World’ নামক একটি বেনামী ইউটিউব চ্যানেল থেকে প্রকাশ করা হয়। কেশব গোস্বামী নামক একজন গায়কের Tu Jo Nahi (তু যো নেহি) গানের সাথে বলিউড চলচ্চিত্র Ok Jaanu (ওকে জানু)―এর ট্রেইলারের কিছু ফুটেজ বসিয়ে ভিডিওটি তৈরি করা হয় এবং প্রচার করা হয় সিনেমাটির গান হিসেবে। এছাড়াও ভিডিওটির বিবরণে সুরকার হিসেবে এ আর রহমান-এর নাম উল্লেখ করা হয়। যথাযথ অনুসন্ধান না করে শুধুমাত্র বেনামী ঐ ইউটিউব ভিডিওটির বিবরণে উল্লেখিত এই তথ্যের প্রেক্ষিতেই আসিফ আকবর ও প্রীতম আহমেদ তাদের অভিযোগটি করেন।

‘তু যো নেহি’ গানটি ২০০৩ সালে প্রকাশিত বাংলা গান ‘তুমি নেই বলে’-এর  একটি সৌখিন হিন্দি কাভার, যা গেয়েছেন কেশব গোস্বামী নামক একজন ভারতীয় গায়ক যা প্রকাশিত হয় ২০০৯ সালে। মূল বাংলা গানটির গীতিকার ও সুরকার প্রীতম আহমেদ ও কণ্ঠ দিয়েছিলেন আসিফ আকবর।

উল্লেখ্য, Ok Jaanu সিনেমার গানগুলো এ আর রহমান সুর দিয়েছেন। বিতর্ক চলাকালীন সময় সিনেমাটির ৩টি গান অশিফিয়ালি রিলিজ করা হয়েছিলো কিন্তু Tu Jo Nahi শীর্ষক কোন গান এই তালিকায় ছিলো না। শুধুমাত্র ভিউ বাড়ানোর উদ্দেশ্যেই বহু প্রতীক্ষিত সিনেমাটির নাম ব্যবহার করে এই ভিডিওটি তৈরি করা হয়। বিতর্কিত ভিডিওটি সফল ভাবে ১৬ লাখ ভিউ পায়।

পরবর্তীতে প্রীতম আহমেদের অভিযোগের প্রেক্ষিতে ইউটিউব চ্যানেলটি ভিডিওটির শিরোনাম ও বিবরণ পরিবর্তন করে।

কেশব গোস্বামী তার অফিসিয়াল ইউটিউব চ্যানেলে এই বিষয় মন্তব্য প্রদান করে:

Position Not Set
যেভাবে ভাইরাল হয় ঘটনাটি

বিতর্কিত ভিডিওটি ডিসেম্বর ১১, ২০১৬ তারিখে প্রকাশ পেলেও এই গানটি আলোচনায় আসে বাংলাদেশী গায়ক আসিফ আকবরের একটি ফেইসবুক স্ট্যাটাস-এর মাধ্যমে (জানুয়ারি ২, ২০১৭)। সেই দিনেই প্রীতম আহমেদ এই বিষয়টি নিয়ে একটি স্ট্যাটাস দিলে গানটি আরও সমালোচনার আলো পায়।

যার জের ধরে কোন বাচবিচার কিংবা অনুসন্ধান না করে, শুধুমাত্র এই স্ট্যাটাসগুলো ও ইউটিউব ভিডিওটিকে তথ্যসূত্র হিসেবে ধরে সংবাদ তৈরি করে নিউজ পোর্টালগুলো। পাশাপাশি কিছু সুযোগ সন্ধানী চ্যানেল ভিউ পাওয়ার আশায় এই গানগুলোকে বিভিন্ন শিরোনামে ইউটিউবে রি-আপলোড দেয়। ফলে মাত্র ২৪-ঘণ্টার ব্যবধানে গুজবটি ভাইরাল হয়ে পড়ে।

সর্বশেষে আপডেট
জানুয়ারি ২৩, ২০১৭: Music World ইউটিউব চ্যানেলটি মুছে ফেলা হয়েছে।",0
76,jachai.org,https://www.jachai.org/fact-checks/post-76,fauxtography,2016-11-22T18:59:35.000Z,মিয়ানমারে রোহিঙ্গাদের উপর হামলা: কিছু ভুল ছবি ও প্রকৃত তথ্য,"মিয়ানমার সরকার ও সেনাবাহিনীর কড়া নজরদারী ও অসহযোগিতার কারনে আন্তর্জাতিক সংবাদ সংস্থাগুলো নির্ভরযোগ্য সূত্র থেকে রোহিঙ্গাদের উপর হামলার ছবি বা ভিডিও ফুটেজ সংগ্রহ করতে পারে না। তথ্য, ছবি ও ভিডিওর এই দুষ্প্রাপ্যতার সুযোগ নিয়ে কিছু স্বার্থান্বেষী গোষ্ঠী, বানোয়াট বা অসংশ্লিষ্ট ছবি অনলাইনে ভুল ব্যাখ্যা দিয়ে, কোনরূপ সূত্র না দেখিয়ে ব্যবহার করে থাকে। এমনকি বিভিন্ন চলচ্চিত্রের ফুটেজ প্রচার করা হয়েছে রোহিঙ্গাদের উপর নির্যাতনের চিত্র বলে।

এসব ভুল ও বীভৎস ছবির বহুল অপপ্রচারের কারণে ‘রোহিঙ্গা ইস্যু’ নিয়ে অনলাইনে খোঁজ করলে সঠিক তথ্য বা ছবি ঢাকা পড়ছে ভুল ছবিগুলোর আড়ালে। ফলে এমন একটি সংবেদনশীল ঘটনা তার গ্রহণযোগ্যতা হারাচ্ছে এবং অপর আরেক গোষ্ঠী এসব অপপ্রচারগুলো দেখিয়ে সম্পূর্ন বিপর্যয়টিকেই বানোয়াট বলে প্রচার করছে।

তাই জনসাধারণের মধ্যে এই বিষয় সতর্কতা বাড়াতে এখানে এই বিষয়ক কিছু বহুল প্রচারিত ভুল ছবি তুলে ধরার চেষ্টা করা হলো।

সম্পর্কিত অন্যান্য পোস্ট
বানোছবি
ছবি গুজব: মিয়ানমারের মংদুতে নিজ ঘরে আগুন দিচ্ছে ‘রোহিঙ্গা বাঙ্গালিরা’?
অসত্য
বিদেশ সংক্রান্ত
মিয়ানমার আক্রমণের উদ্দেশে কি নৌবহর পাঠাচ্ছে তুরস্ক?
অসত্য
বিদেশ সংক্রান্ত
মার্কিন প্রেসিডেন্ট ট্রাম্প কি জুতা পড়ে কাবা ঘর পরিদর্শন করেছেন?
অসত্য
উক্তিটি কি করেছেন?
এরদোয়ান: ‘জাতিসংঘ ব্যর্থ হলে আমাদের সেনাবাহিনী প্রবেশ করবে মিয়ানমারে’?
অসত্য
দাবী: মিয়ানমারে রোহিঙ্গাদের জীবন্ত পুড়িয়ে মারার ছবি।
দাবীটি অসত্য

সঠিক তথ্য: তিব্বতের নাগরিকদের নিজের গায়ে আগুন জালিয়ে চীনের শাসনের প্রতিবাদের অংশ হিসেবে, ২০১২ সালের মার্চ ২৬ তারিখে জামপা ইয়াশে নামক এই ব্যক্তি নয়া দিল্লীতে নিজের গায়ে আগুন জালিয়ে দেয়।

পাদটীকা
দাবী: তুরস্কে বৌদ্ধ নিধনের ছবি।
দাবীটি অসত্য

সঠিক তথ্য: ২০০৮ সালে কাঠমন্ডুতে চীন এমব্যাসির সামনে প্রতিবাদরত তিব্বতি একজন ভিক্ষুকে নেপালি পুলিশ জব্দ করে।

পাদটীকা
দাবী: তুরস্কে বৌদ্ধ নিধনের ছবি।
Photo Credit: © SFT HQ (Students for a Free Tibet) 2008
দাবীটি অসত্য

সঠিক তথ্য: ২০০৮ সালে তিব্বতিদের চীন বিরোধী আন্দোলনকে কেন্দ্র করে চীন সরকার আন্দোলনকারীদের গ্রেফতার করে। সেই গ্রেফতারের একটি ছবি এটি।

পাদটীকা
দাবী: মিয়ানমারে রোহিঙ্গাদের পুড়িয়ে মারা ছবি।
দাবীটি অসত্য

সঠিক তথ্য: ২০১০ সালের জুলাই ২ তারিখে কঙ্গো-এর সাঞ্জে গ্রামে তেল ট্যাংকার বিস্ফোরণে প্রায় ২৩০ জন অধিবাসী মারা যায়। ট্যাঙ্কারটি লিক হয়ে আগুন সারা গ্রামে ছড়িয়ে পড়ে। প্রায় সময় এই ছবিটি নানান গোষ্ঠী দ্বারা ধর্মীয় উস্কানি সৃষ্টিতে ব্যবহার করা হয়ে থাকে।

পাদটীকা
দাবী: মিয়ানমার থেকে বাংলাদেশ দূতাবাস সরিয়ে নেওয়ার দাবিতে মিছিল বের করেছে সেদেশের বৌদ্ধ ভিক্ষুরা।
দাবীটি বিমিশ্রিত

সঠিক তথ্য: দৈনিক ঢাকা ট্রিবিউনে (মার্চ ২০, ২০১৪) ""পাঠক মতামত (Op-ed)"" বিভাগে রোহিঙ্গা সংঘাতের সম্ভাব্য সমাধান হিসেবে রাখাইন প্রদেশ থেকে সিট্টো ও মংডু-কে আলাদা করে বাংলাদেশের অন্তর্ভুক্ত করার একটি ""ব্যক্তিগত অভিমত"" প্রকাশিত হলে, ২০১৪ সালের ২৬ মার্চ তারিখে মিয়ানমারের রাজধানী ইয়াঙ্গুন-এ অবস্থিত বাংলাদেশ দূতাবাসের সামনে শত শত মিয়ানমার নাগরিক বিক্ষোভ প্রদর্শন করে। ছবিগুলোতে ""Get out, Embassy of Bangladesh"", ""We Challenge Bangladesh"", ""Don't forget to take your bangle from our mother land"" ইত্যাদি প্ল্যাকার্ড ও ব্যানার ধরে রাখতে দেখা যায়।

অসত্য তথ্য: ছবিগুলো অক্টোবর ২০১৬-এর ঘটনার প্রেক্ষিতে প্রচার করা হলেও এসব ২০১৪ সালের ছবি।

পাদটীকা
দাবী: ছবিটি ব্যবহার করা হয়েছে নিহত রোহিঙ্গাদের লাশ হিসেবে।
দাবীটি অসত্য

সঠিক তথ্য: জানুয়ারি ২০০৯ সালে অবৈধভাবে থাইল্যান্ডে প্রবেশের সময়, থাই নেভি শতাধিক রোহিঙ্গাকে আটক করে। হিউম্যান রাইট ওয়াচের একটি প্রতিবেদনে এই ছবিটি রয়েল থাই নেভির মাধ্যমে প্রকাশ করা হয়।

পাদটীকা
দাবী: ছবিটি বিভিন্ন সময় ব্যবহৃত হয়েছে মিয়ানমারে রোহিঙ্গা নির্যাতনের ছবি হিসেবে।
Photo Credit: © 2011 Guang Niu, Getty Images
দাবীটি অসত্য

সঠিক তথ্য: চিনের কুইনঘাই প্রদেশে এপ্রিল ১৭, ২০১০ তারিখে ঘটিত ভূমিকম্পে নিহতদের গণশবদাহের জন্য তিব্বতী ভিক্ষুগন প্রস্তুতি নিচ্ছে।

পাদটীকা
দাবী: বিভিন্ন মাধ্যমে বহুল প্রকাশিত এই ছবিগুলো প্রচার করা হয় মিয়ানমারের রোহিঙ্গা নির্যাতনের ছবি হিসেবে।
দাবীটি অসত্য

সঠিক তথ্য: বলিভিয়ার রেয়স শহরে ৪-বছরের একটি মেয়েকে ধর্ষণ ও হত্যার দায়ে অভিযুক্ত এক ব্যক্তিকে পুলিশী হেফাজত থেকে বের করে প্রকাশ্যে হত্যা করে স্থানীয়রা। (নভেম্বর ২০১৬)

পাদটীকা
দাবী: ""মৃত রোহিঙ্গা মায়ের দুধপান করছে অবুঝ শিশু""
Photo Credit: Film Creation Nepal
দাবীটি অসত্য

সঠিক তথ্য: ছবিটি নেপালি উপন্যাস অবলম্বনে তৈরি করা 'শিরিস কো ফুল' (Shirish ko Phool) নামক চলচ্চিত্রের একটি ফুটেজ। চলচ্চিত্রটি দ্বিতীয় বিশ্বযুদ্ধের প্রেক্ষাপটে নির্মিত, যা ২০১৩ সালে নেপালে মুক্তি পায়।

পাদটীকা
দাবী: ""মিয়ানমারের মংদুতে নিজ ঘর আগুন দিচ্ছে রোহিঙ্গা বাঙ্গালিরা।""
দাবীটি অসত্য

সঠিক তথ্য: ছবিতে প্রদর্শিত দুষ্কৃতিকারীরা পরিচয়ে রোহিঙ্গা মুসলিম নন এবং এই ছবিগুলো মিয়ানমার কর্তৃপক্ষের সাজানো এমন প্রমাণ পেয়েছে বিভিন্ন গণমাধ্যমের সাংবাদিকরা।

পাদটীকা",0
285,jachai.org,https://www.jachai.org/fact-checks/post-285,fauxtography,2016-09-02T13:35:59.000Z,ছবির এই সেতুটি কি বাংলাদেশে নির্মিত ‘শাহজালাল ফ্লাইওভার’?,"ATN 24Online নামক একটি ফেইসবুক পেইজ থেকে প্রকাশিত এই অসত্য পোস্টটি ১১ হাজারের অধিক লাইক ও সাড়ে ৩ হাজারের উপর শেয়ার হয়েছে। দুঃখজনক হলেও গুজব, উদ্দেশ্যমূলক ও বিভ্রান্তিকর তথ্যপূর্ণ এই পেইজটি ফেইসবুক-এর ভেরিফাইড ব্যাজ সম্বলিত।

ছবিটি সেপ্টেম্বর ২০০৪ সালে নির্মিত স্লোভেনিয়া দেশের “সিয়ারনি ক্যাল ভায়াডাক্ট” সেতুর। এটি দেশটির দীর্ঘতম ও সর্বোচ্চ ভায়াডাক্ট সেতু। এটি ১,০৬৫ মিটার দীর্ঘ ও এটির সর্বোচ্চ পয়েন্টটি উচ্চতায় ৮৭.৫ মিটার।

সম্পর্কিত অন্যান্য পোস্ট
বানোছবি
ছবির এই প্রজাপতি কি বিষধর?
অসত্য
বানোছবি
ছবির এই হরিণটি কি সন্তানকে রক্ষার জন্য আত্মবিসর্জন দেয়?
অসত্য
বানোছবি
সিসিটিভি ভিডিও: ভারতে গরুর মাংস বিক্রির অপরাধে কুপিয়ে হত্যা?
অসত্য
বানোছবি
কাবুল দখলের পর তালেবানদের উল্লাস নাচ?",0
288,jachai.org,https://www.jachai.org/fact-checks/post-288,national-issue,2016-07-11T14:33:04.000Z,ফ্রান্স কি আইফেল টাওয়ারকে বাংলাদেশের পতাকার রঙ্গে রঞ্জিত করে সমবেদনা জ্ঞাপন করেছে?,"ফ্রান্সে অনুষ্ঠিত হয় ইউরো কাপ ২০১৬। এই টুর্নামেন্টের ভেন্যু প্যারিসে দেশটির অন্যতম টেলিকম কোম্পানি “অরেঞ্জ” একটি সোশ্যাল মিডিয়া কন্টেস্ট আয়োজন করে। এই কন্টেস্টে, টুর্নামেন্ট চলাকালীন দিনগুলোতে একটি নির্দিষ্ট সময় যে দেশের সমর্থকরা সোশ্যাল মিডিয়ায় বেশী এক্টিভিটি প্রদর্শন করে, তাদের দলের সমর্থনে, সেদিন ঐ দেশটির পতাকার রঙে রঞ্জিত করা হয় আইফেল টাওয়ার।

বাম পাশের ছবিটি জুন ১৫, ২০১৬ তারিখে ফ্রান্স ও জুন ৩০, ২০১৬ তারিখে (বাংলাদেশ নয়) পর্তুগালের সমর্থকদের সম্মানার্থে আলোকিত আইফেল টাওয়ারের।

 

সম্পর্কিত অন্যান্য পোস্ট
জাতীয় ইস্যু
২২ মার্চ সারাদেশের গুরুত্বপূর্ণ শহরে কোন প্রকার ব্যাগ বহন করা যাবে না?
অসত্য
জাতীয় ইস্যু
জিগাতলায় ছাত্রছাত্রীদের উপর সন্ত্রাসী হামলার কিছু বিভ্রান্তিকর ছবি
বানোছবি
ছবিটি কি জিগাতলায় ছাত্রছাত্রীদের উপর সংঘটিত সন্ত্রাসী হামলার?
অসত্য
জাতীয় ইস্যু
সময় টিভিতে উল্লেখিত এসব কি ইজরাইলি কোম্পানি?
অসত্য
সর্বশেষে আপডেট

কয়েক হাজার শেয়ারের পর Thug Life Bangladesh পেইজটি পোস্টটি মুছে ফেলে এবং লিখে―

sorry, i was bored

রাহুল খান নামক একজন ফেইসবুক ইউজার তার প্রোফাইল থেকে ছবিটি রি-আপ্লোড করলে গুজবটি আরও ভাইরাল হয়।",0
291,jachai.org,https://www.jachai.org/fact-checks/post-291,rumor-has-it,2016-07-08T14:34:54.000Z,হেল্পলাইন ১০৯৮-এর মাধ্যমে কি উচ্ছিষ্ট খাবার সংগ্রহ করা হয়?,"‘একটি আবেদন’ শিরোনামের এই বানোয়াট তথ্য সম্বলিত ছবিটি খুবই পুরনো। এটি ফেইসবুকে ছেয়ে যায় ২০১৫ সালের আগস্ট মাসের দিকে। এর উৎস জানা যায় নি। তবে ইদানীং এটি ‘নাজাতের পথ’ হিসেবে প্রচারিত হচ্ছে ‘সাইবার ৭১‘, ‘রেডিও মুন্না‘ পেইজসহ বিভিন্ন ব্যক্তিগত প্রোফাইল থেকে ‘স্ট্যাটাস’ আকারে।

কল চার্জ ফ্রি হেল্প লাইন – ১০৯৮-এর মাধ্যমে শিশু নির্যাতন বা অন্য কোন মানবাধিকার লঙ্ঘনের ঘটনা ঘটলে, কাউন্সেলিং প্রদান ও পুনর্বাসনের ব্যবস্থাসহ বিভিন্ন সহায়তা প্রদান করা হয়। এই সেবাটি সমাজ কল্যাণ মন্ত্রণালয়ের অধীনস্থ সমাজসেবা অধিদপ্তরের একটি প্রকল্প। বর্তমানে অপরাজেয় বাংলাদেশ নামক একটি এনজিও-এর মাধ্যমে এই সেবাটি প্রদান করা হচ্ছে।

দৈনিক প্রথম আলো‘র ২০১৫ সালের আগস্ট ২৭-এ প্রকাশিত একটি রিপোর্টে উল্লেখ করা হয়―

কয়েক দিন ধরে ফেসবুকে এ ধরনের একটি পোস্ট দেখা যাচ্ছে। আর অভুক্ত শিশুদের জন্য সবাই যে যার মতো পোস্টটি শেয়ার দিচ্ছেন। এতে বিপাকে পড়েছে বেসরকারি সংগঠন অপরাজেয় বাংলাদেশ। কেননা চাইল্ড হেল্প লাইনের ১০৯৮ নম্বরটি তাদের। তবে এই নম্বরের বরাত দিয়ে যে কথাগুলো বলা হয়েছে, তা ওই সংগঠনের বক্তব্য নয়। হেল্প লাইনে এ ধরনের কোনো সেবাও তারা দেয় না।

সংগঠনটি বলছে, শিশু নির্যাতন বা অন্য কোনো ধরনের মানবাধিকার লঙ্ঘনের ঘটনা ঘটলে শিশু, তার অভিভাবক বা অন্য যে কেউ টোলফ্রি নম্বরটিতে ফোন করে সহায়তা চাইলে কাউন্সেলিংসহ বিভিন্ন সেবা দেওয়া হয়। অথচ ফেসবুকে ছড়ানো হচ্ছে, এ নম্বরে ফোন দিলে সেখান থেকে লোক বাড়ি বাড়ি গিয়ে অতিরিক্ত বা বেঁচে যাওয়া খাবারগুলো নিয়ে আসবেন।

এ ব্যাপারে জানতে অপরাজেয় বাংলাদেশের নির্বাহী পরিচালক ওয়াহিদা বানুর সঙ্গে যোগাযোগ করা হয়। তিনি প্রথম আলোকে বলেন, ‘এ ধরনের পোস্ট আমরা দিইনি। দেওয়ার প্রশ্নও আসে না। কেননা কারও বেঁচে যাওয়া বা ফেলে দেওয়া বাসি, পান্তা খাবার আমরা শিশুদের খাওয়ার জন্য কখনোই কুড়িয়ে আনতে যাব না।

সম্পর্কিত অন্যান্য পোস্ট
গুজবের দাবী
সেনানিবাস এলাকায় ‘ভিক্ষাবৃত্তি’ করলে কি অর্থদন্ডের বিধান হচ্ছে?
সত্য
গুজবের দাবী
আহসান হাবীবকে কি আসলেই হত্যার হুমকি দেওয়া হয়েছে?
বিমিশ্রিত
বানোছবি
ছবির এই প্রজাপতি কি বিষধর?
অসত্য
প্রকৃতি ও মহাধ্বংস
৭ দিন ধরে কি ‘ইকুইনক্স’ এর ভয়াবহ তাপদাহ পরিলক্ষিত হবে?
অসত্য",0
227,jachai.org,https://www.jachai.org/fact-checks/post-227,religious,2016-07-04T07:43:08.000Z,ইউনেস্কো কি ইসলামকে সবচেয়ে শান্তিপূর্ন ধর্ম হিসেবে ঘোষনা দিয়েছে?,"ভারত ভিত্তিক ‘Junta Ka Reporter’ নামক ব্যঙ্গধর্মী (Satire) অনলাইন পত্রিকা জুলাই ৪, ২০১৬ তারিখে “ইউনেস্কো কর্তৃক ইসলামকে সবচেয়ে শন্তিপূর্ন ধর্ম হিসেবে ঘোষণা করা হয়েছে” – শীর্ষক একটি ব্যঙ্গাত্বক রিপোর্ট প্রকাশ করলে অনেকে তা সত্য ভেবে প্রচার করা শুরু করে। এই রিপোর্টটি প্রায় সাড়ে তিন হাজারের উপর শেয়ার হয় পৃথিবীর বিভিন্ন মিডিয়াতে এবং এটির উপর ভিত্তি করে প্রচারিত হয় অসংখ্য আরও খবর।

ইউনেস্কো জুলাই ১১, ২০১৬ তারিখে একটি বিজ্ঞপ্তিতে এমন কোন ঘোষণার কথা অস্বীকার করেছে।

‘Junta Ka Reporter’ তাদের ওয়েবসাইটের Disclaimer পৃষ্ঠায় উল্লেখ করে:

“Everything published here is made up. But if you are still that stupid and hurt, we are sorry.”

বাংলা: “…এটি একটি ব্যঙ্গধর্মী (Satire) ওয়েবসাইট। এখানে প্রকাশিত সবকিছু বানানো।”

দেশের প্রথম সারির জাতীয় পত্রিকা যেমন দৈনিক কালের কন্ঠ ও দৈনিক প্রথম আলো (ইংরেজি) সত্যতা যাচাই না করে রিপোর্টটি প্রকাশ করে, যা তারা পরবর্তীতে সরিয়ে নেয়। জানা মতে, এরা কেউই তাদের ভুল জ্ঞাপন করে ক্ষমা চায়নি।",0
307,jachai.org,https://www.jachai.org/fact-checks/post-307,fauxtography,2016-02-04T08:08:22.000Z,ছবির এই প্রজাপতি কি বিষধর?,"কমলগঞ্জে ধরা পড়ে এই বিরল প্রজাতির বর্ণিল প্রজাপতি এটলাস মথ। প্রজাপতিটির ডানার দৈর্ঘ্য প্রায় সাড়ে ৪ ইঞ্চির মতো। এটি বিষধর এমন কোন তথ্য কোথাও পাওয়া যায় নি। এছাড়াও এটির আক্রমণে ১৫০ জন মারা যাওয়ার ঘটনার কোন সত্যতা পাওয়া যায় নি।

এই প্রজাতির একটি প্রজাপতি ২০১২ সালে ছাতকের কুচবাড়ি এলাকায় এবং অপর আরেকটি ২০১৫ সালে মৌলভীবাজারের কমলগঞ্জে পাওয়া যায়।

সম্পর্কিত অন্যান্য পোস্ট
বানোছবি
ছবির এই সেতুটি কি বাংলাদেশে নির্মিত ‘শাহজালাল ফ্লাইওভার’?
অসত্য
বানোছবি
ছবির এই হরিণটি কি সন্তানকে রক্ষার জন্য আত্মবিসর্জন দেয়?
অসত্য
বানোছবি
এই ছবিগুলো কি ভোলায় গণধর্ষণের শিকার হওয়া ‘হিন্দু’ ছাত্রীদের?
অসত্য
ভিডিও
বানোছবি
কাবুল দখলের পর তালেবানদের উল্লাস নাচ?",0
251,jachai.org,https://www.jachai.org/fact-checks/post-251,fake-news,2015-12-18T16:48:07.000Z,ছবির এই মার্কিন যুবতি কি বাংলাদেশি রিক্সা চালককে বিয়ে করেছেন?,"ছবিতে “ব্রাউন”-নামের মহিলাটির আসল নাম পলিন শুমেকার। তিনি যুক্তরাষ্ট্র থেকে বাংলাদেশে আসেন “FullBright Scholarship”-এ  ২০১৪ সালে। বাংলাদেশের জনপ্রিয় ম্যাগাজিন অনুষ্ঠান “ইত্যাদি”-তে বাংলাদেশে অবস্থানরত বিদেশী নাগরিকদের নিয়ে বিশেষ পর্বে অভিনয়ও করেছেন। সেই পর্বের শ্যুটিং-এর সময় তিনি ছবির রিকশা চালকসহ বাংলাদেশের আরও বেশ কিছু মানুষের সাথে ছবি তুলেন এবং তা তার ব্যক্তিগত ব্লগে প্রকাশ করেন।

ভাইরাল ছবিটি তার ব্লগে প্রকাশিত ছবিগুলোর একটি। ছবিটি সেপ্টেম্বর ১০, ২০১৫ তারিখে US Embassy, Bangladesh তাদের সোশ্যাল মিডিয়া একাউন্ট থেকে শেয়ার করে। পরবর্তীতে ছবিটির সাথে উপরোক্ত ভাইরাল “প্রেম কাহিনীটি” জুড়ে দেওয়া হয়।

https://www.facebook.com/bangladesh.usembassy/posts/10153319885274807

বাংলাদেশ২৪অনলাইন-নামক একটি অনলাইন নিউজ পোর্টাল থেকে এই বানোয়াট সংবাদটি সবেচেয়ে বেশী ভাইরাল হয়। তাদের ওয়েবসাইটে প্রকাশের পর এই খবর ভাইরাল হওয়ায়, অন্য মাধ্যমগুলোও এই গল্প রিপোর্ট বা ভিডিও আকারে প্রকাশ করে।

কে বা কারা এই ছবিটি প্রথম ব্যবহার করে এই বানোয়াট গল্পটি প্রচার করে তা বের করা সম্ভব হয়নি।

সর্বশেষে আপডেট
ডিসেম্বর ২০, ২০১৫: বাংলাদেশ২৪অনলাইন খবরটি মুছে ফেলে এবং ভুল স্বীকার করে দুঃখ প্রকাশ ও ক্ষমা প্রার্থনা করে।",0
294,jachai.org,https://www.jachai.org/fact-checks/post-294,rumor-has-it,2015-11-03T07:43:02.000Z,আহসান হাবীবকে কি আসলেই হত্যার হুমকি দেওয়া হয়েছে?,"বিডিলাইভ২৪ নামক একটি নিউজ পোর্টাল আহসান হাবিবের ছবি ও পরিচয় ব্যবহার করে “আহসান হাবীবকে হত্যার হুমকি” শিরনামে একটি সংবাদ পরিবেশন করা হয়। মূল ঘটনাটি আহসান কবিরকে নিয়ে ঘটেছে।

আহসান কবির পেশায় রম্য লেখক ও বৈশাখী টেলিভিশনের অনুষ্ঠান বিভাগের প্রধান। তিনি গত নভেম্বর ২, ২০১৫ তারিখে রাজধানীর বনানী থানায় নিরাপত্তাহীনতার কথা উল্লেখ করে একটি জিডি করে।

বিডিনিউজ টোয়েন্টিফোর ডটকম থেকে জানা যায়―

এ বিষয়ে আহসান কবিরের সঙ্গে যোগাযোগ করা হলে তিনি বিডিনিউজ টোয়েন্টিফোর ডটকমকে বলেন, “৩১ অক্টোবর তিন জনকে আহত ও একজনকে মেরে ফেলার পর আনসার আল ইসলাম আল কায়েদা উপমহাদেশ শাখা টুইটারে একটা বিশ্লেষণ দেয়।”

“বিশ্লেষণের শিরোনাম ‘আহমেদুর রশীদ টুটুল ও ফয়সল আরেফিন দীপনের অপরাধ সমূহ’। সেখানে দীপনের অপরাধ দুটি। তাদের ভাষ্যমতে, একটা অপরাধ হল- অভিজিৎ রায়ের ‘বিশ্বাসের ভাইরাস ও অবিশ্বাসের দর্শন’ ছাপানো। সেখানে ইসলামকে ব্যঙ্গ করা হয়েছে বলে অভিযোগ করা হয়েছে।”

তিনি বলেন, “ফয়সল আরেফিন দীপনের দ্বিতীয় অপরাধ হিসেবে লেখা হয়, আলেম-ওলামাদের কটাক্ষ করে আহসান কবিরের রম্য লেখা ছাপানো। জিডিতে উল্লেখ করেছি, আমার কোনো বইয়ে কোনো ধর্মের পক্ষে বা বিপক্ষে কোনো শব্দ বা বর্ণও লিখিনি।”

আহসান কবির জানান, দীপনের জাগৃতি প্রকাশনী থেকে তার ১৬টি বই বেরিয়েছে, যার মধ্যে ৫/৬টা ‍উপন্যাস; বাকিগুলো রম্য রচনা।

“টুটুল সাধারণ ডায়েরি করেছিল। অভিজিতের বই করার জন্য দীপনকেও মেরে ফেলা হল। এখন আমার নাম নতুন করে যুক্ত হল।”

সম্পর্কিত অন্যান্য পোস্ট
গুজবের দাবী
‘ওকে জানু’ সিনেমায় কি প্রীতম ও আসিফের গান নকল করেছেন এ আর রহমান?
অসত্য
গুজবের দাবী
হেল্পলাইন ১০৯৮-এর মাধ্যমে কি উচ্ছিষ্ট খাবার সংগ্রহ করা হয়?
অসত্য
গুজবের দাবী
সেনানিবাস এলাকায় ‘ভিক্ষাবৃত্তি’ করলে কি অর্থদন্ডের বিধান হচ্ছে?
সত্য",0
